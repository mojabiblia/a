<html lang="pl-PL">
<head>
<meta charset="UTF-8" />
<title>Wielkanoc a wiara w Trójcę</title>

<meta name="description" content="Wielkanoc a wiara w Trójcę blog.antytrynitarianie.pl bóg jezus trójca wiara antytrynitarianie unitarianizm unitarianie"/>
<meta name="robots" content="max-snippet:-1, max-image-preview:large, max-video-preview:-1"/>
<link rel="canonical" href="https://mojabiblia.github.io/a/154.html" />
<meta property="og:locale" content="pl_PL" />
<meta property="og:type" content="website" />
<meta property="og:title" content="Wielkanoc a wiara w Trójcę" />
<meta property="og:description" content="Wielkanoc a wiara w Trójcę blog.antytrynitarianie.pl bóg jezus trójca wiara antytrynitarianie unitarianizm unitarianie" />

<!-- Global site tag (gtag.js) - Google Analytics -->
<script async src="https://www.googletagmanager.com/gtag/js?id=G-J82TNZTTRH"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());

  gtag('config', 'G-J82TNZTTRH');
</script>

</head>
<body>
  
<div style="max-width: 1000px;margin: auto;">

<a href="https://mojabiblia.github.io/a" style="text-decoration:none"> ↞ Spis treści </a></br></br>

<h1 class="art-postheader entry-title">Wielkanoc a wiara w Tr&oacute;jcę</h1>
<div>
<h1>To czyńcie na moją pamiątkę</h1>
<p>Jezus w Łukasza 22:19 wypowiedział słowa, kt&oacute;re zachęcają nas do godnego odchodzenia ostatniej wieczerzy, jaką spożył przed śmiercią z apostołami.</p>
<blockquote>
<p><em>&ldquo;Następnie wziął chleb, odm&oacute;wiwszy dziękczynienie połamał go i podał m&oacute;wiąc: &ldquo;To jest Ciało moje, kt&oacute;re za was będzie wydane:<span>&nbsp;</span><strong>to czyńcie na moją pamiątkę</strong>&ldquo;. (BT-2 v.1.4) &ldquo;</em></p>
</blockquote>
<p>W wielu grupach wyznaniowych to święto, czy uroczystość przebiega w r&oacute;żny spos&oacute;b.</p>
<p>Wszyscy jednak (tak myślę) będą zgodni z tym, że to święto dotyczy Pana&nbsp; Jezusa, jego ostatniej wieczerzy przed jego śmiercią, zmartwychwstania, jak r&oacute;wnież ofiary jaką ze swojego życia złożył za nas wszystkich?</p>
<p>Z uwagi na tematykę tego bloga, będziemy chcieli w tym wpisie zastanowić się, nad ważnymi pytaniami. Pytaniami, kt&oacute;re mogą się&nbsp; nasunąć w związku z tym świętem, wszystkim, kt&oacute;rzy wierzą w Tr&oacute;jcę.</p>
<ol>
<li>Jak fundamentalne zdarzenia, kt&oacute;re są podstawą świętowania czy uczestnictwa w religijnych uroczystościach, przeczą dogmatowi o Tr&oacute;jcy Świętej?</li>
<li>Co w tym temacie ma do &bdquo;powiedzenia&rdquo; symbolika w trynitarnych kościołach związana z tym świętem?</li>
<li>Jak i kiedy należy obchodzić tą uroczystość?</li>
</ol>
<p>Jak już wspomnieliśmy sednem uroczystości związanych z &ldquo;Wielkanocą&rdquo;&nbsp; czyli &ldquo;Ostatnią Wieczerzą&rdquo;, jest przypominanie o ofierze Pana Jezusa, Jego śmierci, okupie, jak r&oacute;wnież zmartwychwstaniu.</p>
<p>Nie jest to dobra wiadomość dla zwolennik&oacute;w trynitarnego dogmatu. Każdy z tych aspekt&oacute;w zaprzecza bowiem nauce o Tr&oacute;jcy. Dlaczego tak uważamy?</p>
<h2>Śmierć Jezusa</h2>
<p>Po pierwsze z Pisma Świętego jasno wynika, że<span>&nbsp;</span><a href="https://mojabiblia.github.io/a/52.html">B&oacute;g posiada nieśmiertelność</a>, więc nie może umrzeć. Rodzi się zatem pytanie kto umarł? Druga osoba Pana Boga?</p>
<p>Z punktu widzenia Tr&oacute;jcy nie jest to możliwe, a jednak Pismo naucza, że Jezus &ldquo;<em>oddał<span>&nbsp;</span><strong>na śmierć swoją duszę</strong></em>&ldquo;, jak zapowiedział to Izajasz 53:12. W ewangelii Marka 10:45 (BT) zostało to potwierdzone poniższymi słowami Pana Jezusa:</p>
<blockquote>
<p><em>&ldquo;Albowiem Syn Człowieczy nie przyszedł, aby mu służono, lecz aby służyć i<span>&nbsp;</span><strong>oddać swe życie na okup za wielu</strong>. &ldquo;</em></p>
</blockquote>
<p><strong>Oddanie swojego życia,</strong><span>&nbsp;</span>to coś więcej niż uśmiercenie samego ciała. Śmierć Pana Jezusa jako rzekomej drugiej osoby Boga, rodzi pytanie. Co się działo z Tr&oacute;jcą przez 3 dni przebywania Jezusa w grobie?</p>
<p>Zakładając natomiast, że w niebie nadal jest obecna druga osoba, śmierć Jezusa staje się fikcyjna i trudno jest m&oacute;wić o tym, że oddał On<span>&nbsp;</span><a href="https://mojabiblia.github.io/a/80.html"><strong>na okup swoje życie</strong></a>.</p>
<p>Czy zatem chrześcijanie mają obchodzić<span>&nbsp;</span><strong>śmierci Boga?<span>&nbsp;</span></strong>Przyznamy, że zwrot &ldquo;śmierć Boga&rdquo; brzmi co najmniej niedorzecznie.</p>
<p>Podobnie problematyczny dla trynitaryzmu jest temat zmartwychwstania.</p>
<h2>Zmartwychwstanie Jezusa</h2>
<p>W założeniu, że Tr&oacute;jca w trzech osobach cały czas istnieje w niebie, trzeba zadać pytanie, kto został przywr&oacute;cony życiu?</p>
<p>Problemem jest r&oacute;wnież pytanie, czy Pan Jezus sam siebie wzbudził z martwych? Pismo w tym temacie jasno naucza:</p>
<blockquote>
<p>Dzieje Ap.&nbsp; 3:15 (BW)<span>&nbsp;</span><em>&ldquo;I zabiliście Sprawcę życia, kt&oacute;rego<span>&nbsp;</span><strong>B&oacute;g wzbudził z martwych</strong>, czego my świadkami jesteśmy&rdquo;</em></p>
<p>Rzymian 4:24 (BW)<em><span>&nbsp;</span>&ldquo;&hellip;&nbsp; kt&oacute;rzy wierzymy<span>&nbsp;</span><strong>w tego, kt&oacute;ry wzbudził Jezusa</strong>, Pana naszego, z martwych&rdquo;</em></p>
<p>Galat&oacute;w 1:1 (BW)<span>&nbsp;</span><em>&ldquo;Paweł, apostoł nie od ludzi ani przez człowieka, lecz przez Jezusa Chrystusa i<span>&nbsp;</span><strong>Boga Ojca, kt&oacute;ry go wzbudził z martwych</strong>&ldquo;</em></p>
</blockquote>
<p>Nie ulega wątpliwości, że to B&oacute;g Ojciec wzbudza Jezusa z martwych. Dlatego śpiewamy<span>&nbsp;</span><strong>Alleluja</strong><span>&nbsp;</span>czyli &ldquo;Chwalcie Jahwe&rdquo; (zob. przypis BT II do Objawienia 19:1).</p>
<p>Jeżeli wierzymy w Tr&oacute;jcę, to wierzymy, że B&oacute;g wzbudza Jezusa, kt&oacute;ry to Jezus jest tegoż Boga częścią i cały czas przebywa w niebie. Brzmi to skomplikowanie, nieprawdaż?</p>
<p>Jeżeli się z tym nie zgadzamy, to musimy uznać, że w niebie po śmierci Jezusa była tylko dw&oacute;jca os&oacute;b.</p>
<p>Jak widać temat<span>&nbsp;</span><a href="https://mojabiblia.github.io/a/67.html">zmartwychwstania Jezusa</a><span>&nbsp;</span>przemawia na niekorzyść trynitarnego dogmatu. Twierdzenie, że<span>&nbsp;</span><strong>B&oacute;g został zmartwychwzbudzony</strong><span>&nbsp;</span>brzmi r&oacute;wnie niedorzecznie jak zwrot<span>&nbsp;</span><strong>śmierć Boga</strong>.</p>
<p>&nbsp;</p>
<h2>Okup Jezusa</h2>
<p>Trzecią kwestią związaną z &ldquo;Wielkanocą&rdquo; jest to, że śmierć Pana Jezusa była<span>&nbsp;</span><strong>śmiercią ofiarną</strong>. Żeby m&oacute;gł Jezus tą ofiarę złożyć Bogu musiał wystąpić w roli<span>&nbsp;</span><a href="https://mojabiblia.github.io/a/77.html"><strong>arcykapłana na wz&oacute;r Melchizedeka</strong></a>. Czy tak uczy Pismo? Zajrzyjmy do Hebrajczyk&oacute;w 2:17 (BW):</p>
<blockquote>
<p><em>&ldquo;Dlatego musiał we wszystkim upodobnić się do braci, aby m&oacute;gł zostać miłosiernym i<span>&nbsp;</span><strong>wiernym arcykapłanem przed Bogiem</strong><span>&nbsp;</span>dla przebłagania<span>&nbsp;</span><strong>go</strong><span>&nbsp;</span>za grzechy ludu&rdquo;</em></p>
</blockquote>
<p>Czy B&oacute;g może stać się, samemu sobie arcykapłanem? To pytanie pozostawiam czytelnikom do rozważania. Faktem jest, że Jezus zgodnie&nbsp; z&nbsp; listem do Hebrajczyk&oacute;w 9:14 złożył ofiarę ze swojego życia<span>&nbsp;</span><strong>nie sobie, ale Bogu</strong>.</p>
<blockquote>
<p><em>&ldquo;O ileż bardziej krew Chrystusa, kt&oacute;ry przez Ducha wiecznego<span>&nbsp;</span><strong>ofiarował samego siebie bez skazy Bogu</strong>, oczyści sumienie nasze od martwych uczynk&oacute;w,<span>&nbsp;</span><strong>abyśmy mogli służyć Bogu żywemu</strong>&rdquo;</em></p>
</blockquote>
<p>Nauka o okupie wskazuje na &bdquo;r&oacute;wnowartość ofiary&rdquo; za pierwszego człowieka Adama, a tą &bdquo;r&oacute;wnowartością&rdquo; za człowieka zapewne<span>&nbsp;</span><strong>nie jest &bdquo;ofiara z Boga</strong>&rdquo;!</p>
<p>Składając Bogu swoje życie w ofierze Jezus staje się naszym pośrednikiem<span>&nbsp;</span><strong>pomiędzy Bogiem a ludźmi</strong>, co potwierdza 1 Tymoteusza 2:5,6 (BW):</p>
<blockquote>
<p><em>&ldquo;Albowiem<span>&nbsp;</span><strong>jeden jest B&oacute;g</strong>, jeden też<span>&nbsp;</span><strong>pośrednik między Bogiem</strong><span>&nbsp;</span>a ludźmi, człowiek Chrystus Jezus, k</em><em>t&oacute;ry<span>&nbsp;</span><strong>siebie samego złożył jako okup za wszystkich</strong>, aby o tym świadczono we właściwym czasie.&rdquo;<br /></em></p>
</blockquote>
<p>Pismo jasno naucza, że jest<strong><span>&nbsp;</span>jeden B&oacute;g</strong><span>&nbsp;</span>i jeden<strong><span>&nbsp;</span>pośrednik</strong>, kt&oacute;ry<span>&nbsp;</span><a href="https://mojabiblia.github.io/a/134.html">złożył siebie w ofierze jako okup</a>. Tym pośrednikiem i<span>&nbsp;</span><strong>drogą do Boga</strong><span>&nbsp;</span>jest Jezus.</p>
<p>&nbsp;</p>
<h2>Baranek paschalny</h2>
<p>W 1 liście do Koryntian (BWP) 5:7 ofiarę Jezusa przyr&oacute;wnano do ofiary paschalnej.</p>
<blockquote>
<p><em>&ldquo;Wyrzućcie więc stary kwas, abyście się stali nowym ciastem, bo przecież przaśni jesteście.<span>&nbsp;</span><strong>Chrystus bowiem został złożony w ofierze jako nasza Pascha</strong>&ldquo;</em></p>
</blockquote>
<p>Pascha, to żydowskie święto odbywające się co roku, dnia 14 Nissan. Według kalendarza żydowskiego, w tym to dniu, każda rodzina spożywała<span>&nbsp;</span><strong>Baranka paschalnego</strong>.</p>
<p>Por&oacute;wnanie Jezusa do Baranka paschalnego jest bardzo trafne. Tak jak śmierć baranka i pomazanie odrzwia jego krwią uratowało Izraelit&oacute;w przed śmiercią, tak krew Jezusa ocala nasze życie. W pierwszym liście Piotra 1:18,19 (BP) czytamy:</p>
<blockquote>
<p><em>&ldquo;świadomi, że nie srebro ani złoto, kt&oacute;rych wartość przemija, było okupem uwalniającym was z marnego sposobu życia odziedziczonego po przodkach, ale drogocenna<span>&nbsp;</span><strong>Krew Chrystusa &ndash; Baranka</strong><span>&nbsp;</span>niepokalanego i bez skazy&rdquo;</em></p>
</blockquote>
<p>W księdze Objawienia Pan Jezus nazwany jest Barankiem aż jedenaście razy. Przez to, co uczynił dla naszego zbawienia, stał się<span>&nbsp;</span><strong>godny</strong><span>&nbsp;</span>otrzymać od Boga władzę i panowanie. W księdze Objawienia 5:9,12 czytamy na ten temat:</p>
<blockquote>
<p>&ldquo;<em>I taką nową pieśń śpiewają:<span>&nbsp;</span><strong>Godzien jesteś</strong><span>&nbsp;</span>wziąć księgę i jej pieczęcie otworzyć, bo zostałeś zabity i<span>&nbsp;</span><strong>nabyłeś Bogu krwią twoją</strong><span>&nbsp;</span>[ludzi] z każdego pokolenia, języka, ludu i narodu,</em>&ldquo;</p>
<p><em>&ldquo;I m&oacute;wili wielkim głosem:<span>&nbsp;</span><strong>Godzien jest ten zabity na ofiarę Baranek</strong><span>&nbsp;</span>wziąć moc i bogactwo, mądrość i potęgę, szacunek, chwałę i sławę.&rdquo;</em></p>
</blockquote>
<p>Warto w tym miejscu zwr&oacute;cić uwagę na dwukrotnie użyty zwrot &ldquo;<strong>godzien</strong>&ldquo;. Czy tak można wypowiadać się o wszechmocnym Bogu, że jest czegoś godzien? Pomijam tu fakt, że zw&oacute;j zapieczętowany jest przez Boga, a Jezus jest tym, kt&oacute;ry<span>&nbsp;</span><strong>jest godny go otworzyć</strong>. Czy zgodzisz się z tym, że przy założeniu, że Jezus jest częścią Boga cały ten opis nie ma sensu. Więcej o Baranku i okupie znajdziesz we wpisie &ldquo;<a href="https://mojabiblia.github.io/a/78.html">Jezus jako Baranek Boży</a>&ldquo;.</p>
<h3>Wielkanocne symbole</h3>
<p>Bardzo często symbolika świąt, poza paroma wyjątkami, niestety nie ma nic wsp&oacute;lnego z Panem Jezusem czy też Pismem Świętym.</p>
<p>Bo co wsp&oacute;lnego z tym świętem może mieć: pomalowane jajko, zajączki, bazie czy &ldquo;Śmingus-Dyngus&rdquo; i związane z tym akcesoria do dyngusa?</p>
<p>Czyż nie są to symbole adoptowane do chrześcijaństwa z pogaństwa?</p>
<p>Czy umiemy wytłumaczyć co mają wsp&oacute;lnego zajączki wielkanocne z Jezusem, albo polewanie się wodą w lany poniedziałek?</p>
<p>Często zamiast do Boga i do Mesjasza, kt&oacute;rego wysłał aby nas zbawić, trynitaryzm prowadzi do celebrowania pogańskich zwyczaj&oacute;w, kt&oacute;rym dano jedynie nalepkę &bdquo;chrześcijańskie&rdquo;.</p>
<p>W 1 liście do Koryntian 11:20,21&nbsp; Paweł ostrzega, że wielu zapomina w jakim celu spotykamy się w tym dniu na tej wieczerzy.</p>
<blockquote>
<p><em>&ldquo;Wy tedy, gdy się schodzicie w zborze,<span>&nbsp;</span><strong>nie spożywacie w spos&oacute;b należyty Wieczerzy Pańskiej</strong>; Każdy bowiem zabiera się niezwłocznie do spożycia własnej wieczerzy i skutek jest taki, że jeden jest głodny, a drugi<span>&nbsp;</span><strong>pijany</strong>.&rdquo;</em></p>
</blockquote>
<p>Czyż nie jest właśnie tak, że zewnętrzne rzeczy jak jedzenie i picie przesłaniają powagę tego co uczynił dla nas Chrystus?</p>
<p>Oczywiście, nie jest to proste aby zmienić nabyte przez lata nawyki. Jesteśmy jednak przekonani, że chęć zyskania uznania Pana uchroni nas przed &bdquo;mieszaniem&rdquo; w swym świętowaniu &bdquo;prawdy z fałszem&rdquo;. Zobaczmy jak podsumował to apostoł Paweł w 1Koryntian 5:7:</p>
<blockquote>
<p><em>&ldquo;<strong>Usuńcie stary kwas</strong>, abyście się stali nowym zaczynem, ponieważ jesteście przaśni; albowiem<span>&nbsp;</span><strong>na naszą wielkanoc jako baranek został ofiarowany Chrystus</strong>. &ldquo;</em></p>
</blockquote>
<h3>&nbsp;Kiedy obchodzić to święto</h3>
<p>Do trzeciego wieku naszej ery gł&oacute;wną częścią paschalnych uroczystości, było celebrowanie ostatniej wieczerzy.</p>
<p>Niestety p&oacute;źniej zaczęto większą uwagę zwracać na zmartwychwstanie. Zepchnęło to nowe święto na dalszy plan uroczystość ostatniej Wieczerzy, kt&oacute;rą nakazał obchodzić Pan Jezus.</p>
<p>Niekt&oacute;rzy historycy uważają, że powodem tego była chęć oddzielenia tego święta od żydowskiej Paschy, obchodzonej do pewnego czasu w tym samym dniu.</p>
<p>Oczywiście zmartwychwstanie Jezusa jest dla chrześcijan ważnym wydarzeniem, ale Pan Jezus nie ustanowił obchod&oacute;w<span>&nbsp;</span><strong>dnia swojego zmartwychwstania.</strong></p>
<p>M&oacute;wiąc: &ldquo;<strong>To czyńcie na moją pamiątkę</strong>&ldquo;, Jezus jasno wskazał, kt&oacute;re wydarzenie mamy upamiętniać.</p>
<p>Kolejną niebiblijną zmianą, jest przesunięcie daty obchod&oacute;w, w taki spos&oacute;b, aby<span>&nbsp;</span><strong>dopasować tę datę do dni tzw. Wielkiego Tygodnia</strong>. W ten spos&oacute;b Wielki Piątek<span>&nbsp;</span><strong>wypada zawsze w piątek</strong><span>&nbsp;</span>a Wielka Sobota w sobotę.</p>
<p>Jednak przy upamiętnianiu konkretnych wydarzeń to właśnie najważniejsza jest<span>&nbsp;</span><strong>data wydarzenia,</strong><span>&nbsp;</span>a nie dzień tygodnia. Ponieważ Żydzi mieli kalendarz księżycowy, a my obecnie opieramy się na kalendarzu słonecznym, święto to (jako rocznica tych wydarzeń) przypada zmiennie, najczęściej na przełomie marca i kwietnia bynajmniej nie zawsze w piątek!</p>
<p>Tak więc taka zmiana, nie ma żadnego uzasadnienia w Biblii. Żydzi ustalali datę Paschy licząc 14 dni od momentu, jak ukazał się na niebie n&oacute;w najbliższy wiosennemu zr&oacute;wnaniu dnia z nocą. Przez doliczenie 14 dni otrzymujemy<span>&nbsp;</span><strong>14 Nisan</strong>, w kt&oacute;rym to&nbsp; dniu wypadała żydowska Pascha. Nie miało żadnego znaczenia, czy ten dzień wypadał w piątek czy poniedziałek.<br />Właściwą datą będzie zatem dzień odpowiadający 14 Nisan w kalendarzu żydowskim, nie zaś piątek, wyznaczany ze względu na to, że w tym dniu tygodnia zmarł Jezus.</p>
<p>W ciągu pierwszych dw&oacute;ch stuleci wielu chrześcijan trzymało się tej biblijnej daty. Niekt&oacute;rych w związku z tym nazywano &ldquo;<strong>kwartodecymianami&rdquo;</strong>, od łacińskiego słowa oznaczającego &bdquo;czternasty&rdquo;.</p>
<h3>Jak obchodzić?</h3>
<p>Elementem takich uroczystości w r&oacute;żnych religiach chrześcijańskich jest: msza, eucharystia, okolicznościowy wykład czy też coroczne spotkanie.</p>
<p>Jedni&nbsp; spotykają się raz do roku, inni kilka razy w roku lub co tydzień, a jeszcze inni nawet codziennie. W niekt&oacute;rych grupach wierni spożywają tylko &bdquo;chleb&rdquo; pod postacią opłatka. W innych wszyscy spożywają chleb i wino, a w jeszcze innych nieliczni spożywają, a reszta tylko &bdquo;rozpamiętuje&rdquo; to wydarzenie w roli obserwator&oacute;w. Nie chcemy tutaj&nbsp; wyrokować co jest a co nie jest słuszne licząc na Wasze komentarze.</p>
<p>Część kościoł&oacute;w trynitarnych wierzy , że podczas uroczystości następuje &bdquo;przeistoczenie&rdquo; chleba i wina w &bdquo;ciało i krew&rdquo; Pana Jezusa. Inne grupy uważają, że chodzi tu tylko o stosowne symbole krwi i ciała Chrystusa.</p>
<p>Osobiście uważamy, że chleb i wino są tylko &bdquo;symbolem&rdquo; ciała i krwi Jezusa. Chrystus nie zachęcał by swych uczni&oacute;w do &bdquo;kanibalizmu&rdquo;. Spożywać te symbole pod postacią pszaśnego chleba i wytrawnego wina powinni ochrzczeni chrześcijanie, kt&oacute;rzy uznają Jezusa za<span>&nbsp;</span><a href="https://mojabiblia.github.io/a/147.html">Zbawiciela</a><span>&nbsp;</span>i uważają, że są dziećmi bożymi.</p>
<h3>Alleluja</h3>
<p>Trynitaryzm, usunął w cień naukę o tym, że Pan Jezus jest<span>&nbsp;</span><a href="https://mojabiblia.github.io/a/138.html">Bożym Mesjaszem</a>, Bożym<span>&nbsp;</span><a href="https://mojabiblia.github.io/a/78.html">Barankiem</a>, oraz<span>&nbsp;</span><a href="https://mojabiblia.github.io/a/136.html">Bożym Dziedzicem</a>.</p>
<p>Jakże cieszymy się, że&nbsp; jako nie trynitarni chrześcijanie, możemy w związku ze zmartwychwstaniem Pana Jezusa m&oacute;wić innym Alleluja. Jak możemy przeczytać w wielu słownikach zwrot Alleluja (Hallelujah) tłumaczy&nbsp; się właśnie na &ldquo;Sławcie Jahwe&rdquo;.</p>
<p>Możemy w ten spos&oacute;b oddać cześć Temu, kt&oacute;ry wskrzesił z martwych Pana Jezusa i otworzył przed nami drogę do zbawienia!</p>
<p>Rozmyślając o drodze Pana Jezusa od śmierci do zmartwychwstania, mamy możliwość pojąć ogrom miłości, do nas grzesznych ludzi zar&oacute;wno Boga Ojca jak i Pana Jezusa, kt&oacute;ry wykonał Bożą misję zbawienia ludzkości.&nbsp; Jakże smutne jest to, że dla wielu ludzi chwalebne &bdquo;<strong>Alleluja</strong>&rdquo; jest tylko napisem na mazurku, a baranek dekoracją koszyka wielkanocnego.</p>
<p>Podsumowując: uważamy, że nie ma nic złego w okazywaniu radości ze zmartwychwstania naszego Pana. Musimy jednak pamiętać, że Pan Jezus wskazał, abyśmy upamiętniali dzień<span>&nbsp;</span><strong>Ostatniej Wieczerzy</strong>, a nie dzień Jego zmartwychwstania.</p>
<p>Przypominając sobie co uczynił dla nas Jezus Chrystus i widząc w perspektywie Jego zmartwychwstanie i wywyższenie, możemy świadomie świętować i śpiewać radosne<span>&nbsp;</span><strong>ALLELUJA</strong>!</p>
<div>
<h3>Pokrewne tematy</h3>
<ul>
<li class="bawmrp_manual"><a href="https://mojabiblia.github.io/a/147.html" style="text-decoration:none">Zbawiciel &ndash; Izajasza 43:11 i Dzieje Apostolskie 4:12</a></li>
<li class="bawmrp_manual"><a href="https://mojabiblia.github.io/a/93.html" style="text-decoration:none">Imię Boga a Nowy Testament &ndash; Rzymian 3:29,30</a></li>
<li class="bawmrp_manual"><a href="https://mojabiblia.github.io/a/80.html" style="text-decoration:none">Śmierć Jezusa a Tr&oacute;jca Święta &ndash; Rzymian 5:8</a></li>
<li class="bawmrp_manual"><a href="https://mojabiblia.github.io/a/78.html" style="text-decoration:none">Jezus jako Baranek Boży &ndash; Jana 1:29</a></li>
<li class="bawmrp_manual"><a href="https://mojabiblia.github.io/a/77.html" style="text-decoration:none">Jezus arcykapłanem &bdquo;na wz&oacute;r Melchizedeka&rdquo; &ndash; Hebrajczyk&oacute;w 5:6, 7:3</a></li>
</ul>
</div>
</div>

</br></br>
<a href="https://mojabiblia.github.io/a" style="text-decoration:none;text-align: left;"> ↞ Spis treści </a>&nbsp;&nbsp;&nbsp;<a href="https://mojabiblia.github.io/a/155.html" style="text-decoration:none;"> Następny artykuł ↠ </a></br>

</br>
<hr />
<p><em>kopia strony: <a href="https://blog.antytrynitarianie.pl/wielkanoc-pascha" style="text-decoration: none;">https://blog.antytrynitarianie.pl/wielkanoc-pascha</a> Wszelkie prawa autorskie należą się autorowi tej strony</em></p>
<hr />

<p style="text-align:right;margin:1px;margin-right:5px">
<!-- hitwebcounter Code START -->
<a href="https://www.hitwebcounter.com" target="_blank">
<img src="https://hitwebcounter.com/counter/counter.php?page=7879360&style=0007&nbdigits=7&type=page&initCount=0" title="Free Counter" Alt="web counter"   border="0" /></a> 
</p>
<p style="text-align:right;font-size:8pt;margin:1px;">a84eacad16</p>
</div>
</body>
