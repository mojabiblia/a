<html lang="pl-PL">
<head>
<meta charset="UTF-8" />
<title>Elohim w liczbie mnogiej – Sędziów 11:24  - Czy Elohim znaczy Bogowie?</title>

<meta name="description" content="Elohim w liczbie mnogiej – Sędziów 11:24  - Czy Elohim znaczy Bogowie? blog.antytrynitarianie.pl bóg jezus trójca wiara antytrynitarianie unitarianizm unitarianie arianie"/>
<meta name="robots" content="max-snippet:-1, max-image-preview:large, max-video-preview:-1"/>
<link rel="canonical" href="https://mojabiblia.github.io/a/26.html" />
<meta property="og:locale" content="pl_PL" />
<meta property="og:type" content="website" />
<meta property="og:title" content="Elohim w liczbie mnogiej – Sędziów 11:24  - Czy Elohim znaczy Bogowie?"/>
<meta property="og:description" content="Elohim w liczbie mnogiej – Sędziów 11:24  - Czy Elohim znaczy Bogowie? blog.antytrynitarianie.pl bóg jezus trójca wiara antytrynitarianie unitarianizm unitarianie arianie" />

<!-- Global site tag (gtag.js) - Google Analytics -->
<script async src="https://www.googletagmanager.com/gtag/js?id=G-J82TNZTTRH"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());

  gtag('config', 'G-J82TNZTTRH');
</script>

</head>
<body>
  
<div style="max-width: 1000px;margin: auto;">

<a href="https://mojabiblia.github.io/a" style="text-decoration:none"> ↞ Spis treści </a></br></br>

<h1 class="art-postheader entry-title">Elohim w liczbie mnogiej &ndash; Sędzi&oacute;w 11:24</h1>
<div>
<h1>Czy Elohim znaczy Bogowie?</h1>
<p>Czy powoływanie się na słowo Elohim jako Bogowie (występujące w Biblii w liczbie mnogiej) poświadcza, że B&oacute;g jest Tr&oacute;jcą?</p>
<p>Słowo Elohim znajdujemy już w pierwszym zdaniu Biblii, kt&oacute;re w&nbsp;&nbsp;języku hebrajskim brzmi: &ldquo;<em>Bereszit bara<strong><span>&nbsp;</span>Elohim</strong><span>&nbsp;</span>&hellip;</em>&rdquo;</p>
<p>W tym przypadku podobnie jak pisałem to w poprzednim poście &nbsp;(dotyczącym Rodzaju 1:26 gdzie B&oacute;g m&oacute;wi &ldquo;<em>uczyńmy</em>&ldquo;) &nbsp;sami katoliccy i protestanccy bibliści<span>&nbsp;</span><strong>nie wierzą, że może chodzić tu o wieloosobowego Boga</strong><span>&nbsp;</span>i praktycznie wszyscy odrzucają ten argument jako przemawiający za Tr&oacute;jcą.</p>
<p>Trzeba zwr&oacute;cić uwagę,że pomimo tego, że rzeczownik Elohim ma formę liczby mnogiej, to występujący przy tym rzeczowniku czasownik<span>&nbsp;</span><strong>bara</strong><span>&nbsp;</span>(stworzył) jest już w liczbie pojedynczej. Ten właśnie czasownik ma tutaj<span>&nbsp;</span><strong>decydujące znaczenie</strong>, gdyż występuje on w parze z rzeczownikiem &ldquo;Elohim&rdquo;, pełniąc rolę orzeczenia i określając jego stan gramatyczny. Gdyby Elohim był w liczbie mnogiej, to zdanie to brzmiałoby<span>&nbsp;</span><em>bar&rsquo;u elohim<span>&nbsp;</span></em>(Oni&nbsp; stworzyli) a nie<span>&nbsp;</span><em>bara elohim</em><span>&nbsp;</span>(On stworzył).</p>
<p>W języku hebrajskim rzeczownik w liczbie mnogiej posiada trzy charakteryzujące go cechy. Po pierwsze dostaje końc&oacute;wkę (<em>im</em>, &bdquo;-ִים&rdquo;). Po drugie czasownik występujący obok rzeczownika jest r&oacute;wnież w liczbie mnogiej, i po trzecie określający go przymiotnik jest także w liczbie mnogiej. W zdaniach gdzie występuje słowo &ldquo;Elohim&rdquo; te trzy cechy nie występują.</p>
<h2>Dlaczego użyto tu liczby mnogiej?</h2>
<p>Gramatycy określają taką formę&nbsp; liczby mnogiej &bdquo;liczbą mnogą majestatu&rdquo; odnoszącą się do majestatu Boga i boskiej mocy. W książce &bdquo;Prehistoria biblijna&rdquo; wydanej przez Papieski Wydział Teologiczny na stronie 11 możemy przeczytać wyjaśnienie.</p>
<div><a href="pics/26_1.jpg"><img src="pics/26_1.jpg" border="0" alt="Czy Elohimto bogowie - co m&oacute;wią hebraiści?" title="prehistoria biblijna o Elogim bogowie" width="300" height="181" /></a>
<p>Książka z rozważaniami na temat księgi Rodzaju</p>
</div>
<p>W Smith&rsquo;s Bible Dictionary str.505 pod hasłem &bdquo;Boże imię&rdquo; czytamy:</p>
<blockquote>
<p><em>&bdquo;Użycie<span>&nbsp;</span><strong>formy mnogiej<span>&nbsp;</span></strong>w znaczeniu pojedynczym<span>&nbsp;</span><strong>nie jest wyjątkowe dla Izraela</strong>. &nbsp;Podobne formy pojawiają się w przed-izraelskich, babilońskich i kananejskich tekstach, w kt&oacute;rych wyznawcy pragną wywyższyć szczeg&oacute;lne b&oacute;stwo ponad inne. Ta forma została nazwana &bdquo;mnoga majestatu&rdquo; lub &bdquo;mnoga intensywna&rdquo;, ponieważ sugeruje, że<span>&nbsp;</span><strong>cała pełnia boskości jest zogniskowana w jednym bogu</strong>. Elohim jest najbardziej popularnym słowem dla Boga w Tanach, kt&oacute;re popiera tę ideę.&rdquo;</em></p>
</blockquote>
<p>Nikt zapewne &nbsp;nie zgodzi się z teorią, że sami Izraelici &nbsp;traktowali formę&nbsp;<strong><em>Elohim<span>&nbsp;</span></em>jako &nbsp;wielość&nbsp;<em>b&oacute;stw</em></strong>. Jak już to powiedzieliśmy na wstępie łączone z<span>&nbsp;</span><em>Elohim<span>&nbsp;</span></em>inne części zdania przybierają formę liczby pojedynczej, w tym czasowniki, zaimki osobowe i dzierżawcze.</p>
<p>Kolejnym argumentem jest fakt, że&nbsp;&nbsp;wspomniana liczba mnoga<span>&nbsp;</span><em>Elohim</em><span>&nbsp;</span>występuje r&oacute;wnież &nbsp;w przypadku obcych bog&oacute;w pogańskich, i kontekstowo chodzi o<span>&nbsp;</span><strong>tylko &nbsp;jednoosobowe b&oacute;stwo</strong>.</p>
<h3>Elohim użyte wobec obcych bog&oacute;w</h3>
<p>Wystarczy zwr&oacute;cić uwagę na wypowiedź z księgi Sędzi&oacute;w 11:24 gdzie wg. BT czytamy</p>
<blockquote>
<p>&nbsp;&ldquo;<em>Czyż nie posiadasz tego wszystkiego, co Kemosz, b&oacute;g [ELOHIM] tw&oacute;j, pozwolił ci posiąść? Tak samo i my posiadamy wszystko, co Pan, B&oacute;g nasz, pozwolił nam posiąść!&rdquo;</em></p>
</blockquote>
<p>&nbsp;</p>
<div><a href="pics/26_2.jpg"><img src="pics/26_2.jpg" border="0" alt="Elohim po hebrajsku w księdze Sędzi&oacute;w" title="Przekład Interlinearny z hebrajskiego" width="300" height="232" /></a>
<p>Użycie słowa Elohim w Sędzi&oacute;w 11:24</p>
</div>
<p>&nbsp;</p>
<p>Podobnie rzecz się ma w<span>&nbsp;</span><strong>Sędzi&oacute;w 16:23</strong></p>
<blockquote>
<p><em>&ldquo;Władcy zaś filistyńscy zebrali się, aby na cześć swego<span>&nbsp;</span><strong>Boga [ELOHIM]</strong><span>&nbsp;</span>Dagona złożyć wielkie ofiary. Oddawali się radości i m&oacute;wili: Oto b&oacute;g nasz wydał w nasze ręce Samsona, wroga naszego.&rdquo;</em></p>
</blockquote>
<p>Poniżej słowo [Elohim] użyte w stosunku do innych Bog&oacute;w poza JAHWE.</p>
<ul>
<li><strong>Baal</strong><span>&nbsp;</span>&ndash;&nbsp;Sędz.6:31</li>
<li><strong>Kemosz</strong><span>&nbsp;</span>&ndash;&nbsp;Sędz.11:24</li>
<li><strong>Dagon</strong><span>&nbsp;</span>&ndash;&nbsp;Sędz.16:23</li>
<li><strong>Milkom</strong><span>&nbsp;</span>&ndash;&nbsp;1 Kr&oacute;l.11:33</li>
</ul>
<p>Zakładając, że Elohim znaczy bogowie rodzi się zasadnicze pytanie: Dlaczego Baal, Kemosz, czy Dagon tym słowem zostali określeni?</p>
<h2>Inne wyrazy w liczbie mnogiej</h2>
<p>Warto zaznaczyć w tym miejscu, że &ldquo;mnogość majestatu&rdquo;, nie dotyczy tylko wyrazu Elohim. W języku hebrajskim istnieje wiele wyraz&oacute;w, kt&oacute;re mają pojedyncze znaczenie, ale występują w liczbie mnogiej np.&rdquo;chajim&rdquo;- życie czy &bdquo;panim&rdquo;- oblicze. Co ciekawe występują też słowa w liczbie pojedynczej i mnogiej, ale posiadające w liczbie mnogiej także pojedyncze znaczenie np. &bdquo;adon&rdquo;- pan, kt&oacute;ry w liczbie mnogiej &bdquo;adonim&rdquo; może też oznaczać jedną osobę. W księdze Izajasza 19:4 (BT2) czytamy:</p>
<blockquote>
<p><em>&rdquo; Wydam Egipcjan w ręce srogiego<span>&nbsp;</span><strong>pana</strong>; okrutny kr&oacute;l będzie nimi władał &mdash; wyrocznia Pana, Jahwe Zastęp&oacute;w. &ldquo;</em></p>
</blockquote>
<p>Pomimo, że użyto zwrotu do pojedyńczej osoby (pana), mamy w tym miejscu liczbę mnogą Adonim zamiast adon! Dzieje się tak dlatego, gdyż jest mowa o osobie mającej wielką moc.&nbsp; (zob. r&oacute;wnież 1 Mojżeszowa 42:30 BW).</p>
<p>Co ciekawe w tłumaczeniu Pism hebrajskich na język grecki (Septuaginta), 70 (podobno) żydowskich znawc&oacute;w<span>&nbsp;</span><strong>przetłumaczyło słowo Elohim na B&oacute;g (Theos), a nie na Bogowie</strong>? Dlaczego.</p>
<p>Podobnie pierwsi chrześcijanie nie tłumaczyli hebrajskiego słowa Elohim na bogowie (Theoi), ale na B&oacute;g (Theos). A czego uczył Pan Jezus w Marka Mk 12:29 (BG)?</p>
<blockquote>
<p><em>&ldquo;A Jezus mu odpowiedział: Najpierwsze ze wszystkich przykazanie jest: Słuchaj, Izraelu! Pan,<span>&nbsp;</span><strong>B&oacute;g (Theos)</strong><span>&nbsp;</span>nasz, Pan<strong><span>&nbsp;</span>jeden</strong><span>&nbsp;</span>jest.&rdquo;</em></p>
</blockquote>
<h3>Podsumowanie</h3>
<p>Reasumując nie ma ŻADNYCH biblijnych argument&oacute;w przemawiających za tym, że słowo ELOHIM może sugerować, że B&oacute;g jest Bogiem wieloosobowym. Trynitarze doszukują się potwierdzenia tr&oacute;josobowości Boga poprzez pojedyncze, wyrwane z kontekstu wyrażenia,&nbsp; spekulując nad ich &ldquo;rzekomo ukrytym&rdquo; znaczeniem.</p>
<p>Ignorują jednocześnie to, że Pismo Święte nie daje podstaw by w zwrocie Elohim doszukiwać się wielości os&oacute;b w jednym Bogu. Dobitnie świadczy o tym to co powiedzieliśmy wcześniej, że czasownik i przymiotnik określają nie liczbę mnogą, ale pojedynczą!</p>
<p>Reasumując. Zwrot Elohim występujący w liczbie mnogiej, uwydatnia majestat i dostojeństwo Boga, a nie liczbę os&oacute;b, z kt&oacute;rych rzekomo B&oacute;g miałby się składać. Jest to to tak zwany &ldquo;pluralis maiestatis&rdquo;, czyli liczba mnoga, ale użyta w znaczeniu liczby pojedynczej.</p>
<p>&nbsp;</p>
<div>
<h3>Pokrewne tematy</h3>
<ul>
<li class="bawmrp_manual"><a href="https://mojabiblia.github.io/a/60.html" style="text-decoration:none">Czy Jezusa można nazwać bogiem? &ndash; Jana 10:34-36</a></li>
<li class="bawmrp_manual"><a href="https://mojabiblia.github.io/a/42.html" style="text-decoration:none">Imię Boga przeczy Tr&oacute;jcy &ndash; Psalm 83:19</a></li>
<li class="bawmrp_manual"><a href="https://mojabiblia.github.io/a/29.html" style="text-decoration:none">Ja i Ojciec jedno jesteśmy &ndash; Jana 10:30</a></li>
<li class="bawmrp_manual"><a href="https://mojabiblia.github.io/a/25.html" style="text-decoration:none">Do kogo B&oacute;g m&oacute;wi uczyńmy &ndash; Rodzaju 1:26</a></li>
</ul>
</div>
</div>

</br></br>
<a href="https://mojabiblia.github.io/a" style="text-decoration:none;text-align: left;"> ↞ Spis treści </a>&nbsp;&nbsp;&nbsp;<a href="https://mojabiblia.github.io/a/27.html" style="text-decoration:none;"> Następny artykuł ↠ </a></br>

</br>
<hr />
<p><em>kopia strony: <a href="https://blog.antytrynitarianie.pl/elohim-liczba-mnoga" style="text-decoration: none;">https://blog.antytrynitarianie.pl/elohim-liczba-mnoga</a> Wszelkie prawa autorskie należą się autorowi tej strony</em></p>
<hr />

<p style="text-align:right;margin:1px;margin-right:5px">
<!-- hitwebcounter Code START -->
<a href="https://www.hitwebcounter.com" target="_blank">
<img src="https://hitwebcounter.com/counter/counter.php?page=7875989&style=0007&nbdigits=7&type=page&initCount=0" title="Free Counter" Alt="web counter"   border="0" /></a> 
</p>
<p style="text-align:right;font-size:8pt;margin:1px;">03447193fe</p>
</div>
</body>
