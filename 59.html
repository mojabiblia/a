<html lang="pl-PL">
<head>
<meta charset="UTF-8" />
<title>Czy Najwyższy Bóg może być z kimś równy – Jana 5:18?</title>

<meta name="description" content="Czy Najwyższy Bóg może być z kimś równy – Jana 5:18? blog.antytrynitarianie.pl bóg jezus trójca wiara antytrynitarianie unitarianizm unitarianie arianie"/>
<meta name="robots" content="max-snippet:-1, max-image-preview:large, max-video-preview:-1"/>
<link rel="canonical" href="https://mojabiblia.github.io/a/59.html" />
<meta property="og:locale" content="pl_PL" />
<meta property="og:type" content="website" />
<meta property="og:title" content="Czy Najwyższy Bóg może być z kimś równy – Jana 5:18?"/>
<meta property="og:description" content="Czy Najwyższy Bóg może być z kimś równy – Jana 5:18? blog.antytrynitarianie.pl bóg jezus trójca wiara antytrynitarianie unitarianizm unitarianie arianie" />

<!-- Global site tag (gtag.js) - Google Analytics -->
<script async src="https://www.googletagmanager.com/gtag/js?id=G-J82TNZTTRH"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());

  gtag('config', 'G-J82TNZTTRH');
</script>

</head>
<body>
  
<div style="max-width: 1000px;margin: auto;">

<a href="https://mojabiblia.github.io/a" style="text-decoration:none"> ↞ Spis treści </a></br></br>

<h1 class="art-postheader entry-title">Czy Najwyższy B&oacute;g może być z kimś r&oacute;wny &ndash; Jana 5:18?</h1>
<div>
<h1>Czy NAJWYŻSZY może być &bdquo;R&Oacute;WNY&rdquo; mocą i majestatem z kimś innymi?</h1>
<p>Niniejszy komentarz jest kontynuacją&nbsp; tematu z wcześniejszego postu: &bdquo;<a href="https://mojabiblia.github.io/a/58.html" title="Głową Jezusa B&oacute;g"><span>&nbsp;</span>Głową Chrystusa jest B&oacute;g</a>&rdquo; opartego o werset z &nbsp; 1Koryntian 11:3.</p>
<p>W proroctwie Daniela 7:13-14 (BW) czytamy</p>
<blockquote>
<p><em>&ldquo;I widziałem w widzeniach nocnych: Oto na obłokach niebieskich przyszedł ktoś, podobny do Syna Człowieczego; doszedł do Sędziwego i<span>&nbsp;</span><strong>stawiono g</strong>o przed nim.&nbsp; I<span>&nbsp;</span><strong>dano mu</strong><span>&nbsp;</span>władzę i chwałę, i kr&oacute;lestwo, aby mu służyły wszystkie ludy, narody i języki, Jego władza &ndash; władzą wieczną, niezmienną, jego kr&oacute;lestwo &ndash; niezniszczalne.&rdquo;</em></p>
</blockquote>
<p>Z wyżej zacytowanego fragmentu wynika, że &ldquo;Sędziwy&rdquo; B&oacute;g<span>&nbsp;</span><strong>obdarzył</strong><span>&nbsp;</span>Syna Człowieczego władzą i chwałą.</p>
<p>Przy założeniu r&oacute;wności os&oacute;b byłoby to co najmniej dziwne, że drugą osobę<span>&nbsp;</span><strong>stawiono przed pierwszą</strong><span>&nbsp;</span>i<span>&nbsp;</span><strong>dano jej</strong><span>&nbsp;</span>władzę jakby tej władzy nie miała.</p>
<p>Czy Jezus może być w tym kontekście r&oacute;wny swemu Ojcu? Ojcu, kt&oacute;ry jest w Biblii nazywany<span>&nbsp;</span><strong>najwyższym</strong>?</p>
<p>O Bogu jako Najwyższym czytamy w poniższych wersetach:</p>
<ul>
<li>Rodzaju 14:20 (BT) &ldquo;<em>Niech będzie błogosławiony<span>&nbsp;</span><strong>B&oacute;g Najwyższy</strong>, kt&oacute;ry w twe ręce wydał twoich wrog&oacute;w!</em><span>&nbsp;</span>&hellip;&rdquo; ,</li>
<li>2 Samuela 22:14 (BT) &ldquo;<em>Pan odezwał się z nieba grzmotem: to głos sw&oacute;j dał słyszeć<span>&nbsp;</span><strong>Najwyższy</strong></em>&ldquo;</li>
<li>Psalm&nbsp; 57:3 (BT) &ldquo;W<em>ołam do Boga<span>&nbsp;</span><strong>Najwyższego</strong>, do Boga, kt&oacute;ry czyni mi dobro.</em>&ldquo;</li>
</ul>
<p>Podobne zwroty znajdziemy w: Psalmie 82:6, Treny 3:35,38, Łukasza 8:28<br />Przy tej okazji&nbsp; w oparciu o<span>&nbsp;</span><strong>Psalm 82:6</strong><span>&nbsp;</span>(BT) gdzie czytamy&nbsp; &ldquo;<em>Ja rzekłem: Jesteście<span>&nbsp;</span><strong>bogami</strong><span>&nbsp;</span>i wszyscy &ndash; synami<span>&nbsp;</span><strong>Najwyższego</strong></em>&ldquo;, można postawić jeszcze inne pytanie:<br />Biblia naucz, że wszyscy inni choćby mieli prawo być nazwani &bdquo;bogami&rdquo;, są z natury podlegli Bogu NAJWYŻSZEMU!<br />Właśnie dlatego, iż Biblia uczy o Bogu<strong><span>&nbsp;</span>Najwyższym</strong><span>&nbsp;</span>to do&nbsp; anioł&oacute;w, ludzi, jak r&oacute;wnież Jezusa, możemy zastosować zwrot B&oacute;g, gdyż Najwyższy jest ponad takimi &ldquo;bogami&rdquo;.</p>
<h2>Czy Jezus siebie czynił r&oacute;wnym Bogu?</h2>
<p>Niekt&oacute;rzy jednak podają na dow&oacute;d r&oacute;wności Jezusa z Bogiem werset z<span>&nbsp;</span><strong>Jana 5:18</strong><span>&nbsp;</span>(BW) twierdząc, że wyraźnie&nbsp; jest tu mowa o r&oacute;wności Boga i Jezusa. Przeczytajmy te słowa:</p>
<blockquote>
<p><em>&ldquo;Dlatego też Żydzi tym usilniej starali się o to, aby go zabić, bo nie tylko łamał sabat, lecz także Boga nazywał własnym Ojcem, i<span>&nbsp;</span><strong>siebie czynił r&oacute;wnym Bogu.</strong><span>&nbsp;</span>&ldquo;</em></p>
</blockquote>
<p>Użycie tych sł&oacute;w nie jest żadnym mocnym argumentem, gdyż nie wypowiada ich Pan Jezus, ale jego przeciwnicy. Jezus w następnym wersecie odpiera takie oskarżenie słowami &ldquo;<em>Tedy<span>&nbsp;</span><strong>Jezus odezwał się</strong><span>&nbsp;</span>i rzekł im: Zaprawdę, zaprawdę, powiadam wam,<span>&nbsp;</span><strong>nie może Syn sam od siebie nic czynić</strong>, tylko to, co widzi, że Ojciec czyni;</em><span>&nbsp;</span>co bowiem On czyni, to samo i Syn czyni&rdquo;</p>
<p>Jaka zatem r&oacute;wność, jeżeli Pan Jezus sam od siebie nie może nic czynić?</p>
<p>Czy słowa te nie są zaprzeczeniem zarzucanych Jezusowi sł&oacute;w o r&oacute;wności z Ojcem? Jezus wyraźnie m&oacute;wi, że<span>&nbsp;</span><em><strong>nie może Syn sam od siebie nic czynić!<span>&nbsp;</span></strong></em>W końcowych słowach zwraca r&oacute;wnież uwagę, że jedynie naśladuje swego Ojca!</p>
<p>Fakty te wyraźnie zaprzeczają dogmatowi o<span>&nbsp;</span><strong>Tr&oacute;jcy Świętej&nbsp;<span>&nbsp;</span></strong>jak r&oacute;wnież r&oacute;wności rzekomych trzech os&oacute;b<br />Mamy nadzieję, że przemyślenie tekst&oacute;w na kt&oacute;re się powołujemy choćby w tym komentarzu pomoże r&oacute;wnież i Tobie to dostrzec.</p>
<div>
<h3>Pokrewne tematy</h3>
<ul>
<li class="bawmrp_manual"><a href="https://mojabiblia.github.io/a/58.html" style="text-decoration:none">Głową Chrystusa jest B&oacute;g &ndash; 1 Koryntian 11:3</a></li>
<li class="bawmrp_manual"><a href="https://mojabiblia.github.io/a/53.html" style="text-decoration:none">Jezus nie jest r&oacute;wny Ojcu &ndash; Filipian 2:5,6</a></li>
<li class="bawmrp_manual"><a href="https://mojabiblia.github.io/a/40.html" style="text-decoration:none">Jezus podporządkowany Ojcu &ndash; 1 Koryntian 15:24-28</a></li>
</ul>
</div>
</div>

</br></br>
<a href="https://mojabiblia.github.io/a" style="text-decoration:none;text-align: left;"> ↞ Spis treści </a>&nbsp;&nbsp;&nbsp;<a href="https://mojabiblia.github.io/a/60.html" style="text-decoration:none;"> Następny artykuł ↠ </a></br>

</br>
<hr />
<p><em>kopia strony: <a href="https://blog.antytrynitarianie.pl/najwyzszy-i-rowny" style="text-decoration: none;">https://blog.antytrynitarianie.pl/najwyzszy-i-rowny</a> Wszelkie prawa autorskie należą się autorowi tej strony</em></p>
<hr />

<p style="text-align:right;margin:1px;margin-right:5px">
<!-- hitwebcounter Code START -->
<a href="https://www.hitwebcounter.com" target="_blank">
<img src="https://hitwebcounter.com/counter/counter.php?page=7877128&style=0007&nbdigits=7&type=page&initCount=0" title="Free Counter" Alt="web counter"   border="0" /></a> 
</p>
<p style="text-align:right;font-size:8pt;margin:1px;">8d4130a16e</p>
</div>
</body>
