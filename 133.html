<html lang="pl-PL">
<head>
<meta charset="UTF-8" />
<title>Duch Święty – „udzielający” czy „udzielany”? – Hebrajczyków 2:4</title>

<meta name="description" content="Duch Święty – „udzielający” czy „udzielany”? – Hebrajczyków 2:4 blog.antytrynitarianie.pl bóg jezus trójca wiara antytrynitarianie unitarianizm unitarianie"/>
<meta name="robots" content="max-snippet:-1, max-image-preview:large, max-video-preview:-1"/>
<link rel="canonical" href="https://mojabiblia.github.io/a/130.html" />
<meta property="og:locale" content="pl_PL" />
<meta property="og:type" content="website" />
<meta property="og:title" content="Duch Święty – „udzielający” czy „udzielany”? – Hebrajczyków 2:4" />
<meta property="og:description" content="Duch Święty – „udzielający” czy „udzielany”? – Hebrajczyków 2:4 blog.antytrynitarianie.pl bóg jezus trójca wiara antytrynitarianie unitarianizm unitarianie" />

<!-- Global site tag (gtag.js) - Google Analytics -->
<script async src="https://www.googletagmanager.com/gtag/js?id=G-J82TNZTTRH"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());

  gtag('config', 'G-J82TNZTTRH');
</script>

</head>
<body>
  
<div style="max-width: 1000px;margin: auto;">

<a href="https://mojabiblia.github.io/a" style="text-decoration:none"> ↞ Spis treści </a></br></br>

<h1 class="art-postheader entry-title">Duch Święty &ndash; &bdquo;udzielający&rdquo; czy &bdquo;udzielany&rdquo;? &ndash; Hebrajczyk&oacute;w 2:4</h1>
<div>
<h1>Czy&nbsp; Ducha Świętego można &ldquo;udzielać&rdquo;?</h1>
<p>W liście do Hebrajczyk&oacute;w 2:4 (BT) znajdujemy fragment Pisma, kt&oacute;ry przeczy tezie o osobowości Ducha Świętego.</p>
<blockquote>
<p><em>&ldquo;B&oacute;g zaś uwierzytelnił je znakami, cudami, r&oacute;żnorakimi przejawami mocy i&nbsp;<strong>udzielaniem Ducha Świętego według swej woli</strong>.&rdquo;</em></p>
</blockquote>
<p>Tekst przewodni komentarza bez względu z jakiego przekładu Pisma Świętego skorzystasz, powinien dać dużo do myślenia zwolennikom &bdquo;osobowości Ducha Świętego&rdquo;, oraz tym, kt&oacute;rzy wierzą w tak zwaną &bdquo;trzecią osobę Tr&oacute;jcy Świętej&rdquo;!</p>
<p>Dlaczego tak uważamy?</p>
<p>Gdyby Duch Święty był &bdquo;trzecią osobą Boga&rdquo; (odrębną od Boga Ojca), to przecież oczywiste byłoby to, że<span>&nbsp;</span><strong>jest &bdquo;<em>Udzielającym</em>&rdquo;</strong><span>&nbsp;</span>&ndash; swego: wsparcia, mocy, dar&oacute;w, itd.</p>
<p>Z wersetu przewodniego natomiast jasno wynika, że Duch Święty jest<span>&nbsp;</span><strong>w dyspozycji Ojca</strong><span>&nbsp;</span>co przeczy r&oacute;wności rzekomo r&oacute;wnych sobie os&oacute;b boskich. To z woli Ojca ten Duch Święty jest &ldquo;udzielany&rdquo; (BT),&nbsp; rozdawany (Wujek),&nbsp; czy rozdzielany (BP).</p>
<p>Czy takie zwroty można stosować do Boga czy raczej jego mocy, kt&oacute;rej udziela B&oacute;g wierzącym?</p>
<h2>Czym Duch Święty był dla Izraelit&oacute;w?</h2>
<p>W Psalmie 51:13 (BT) czytamy:</p>
<blockquote>
<p><em>&ldquo;Nie odrzucaj mnie od swego oblicza i<span>&nbsp;</span><strong>nie odbieraj mi świętego ducha swego</strong>.&rdquo;</em></p>
</blockquote>
<p>Izraelici nie wierzyli w Tr&oacute;jcę, więc o co właściwie prosił Dawid?&nbsp; Na pewno nie o trzeciej osobie Boga m&oacute;wił, gdyż takowej nie znał!</p>
<p>W księdze Joela 3:1-2 (BW) znajdziemy&nbsp; proroctwo biblijne dotyczące Ducha Świętego, kt&oacute;re spełniło się w czasach apostolskich:</p>
<blockquote>
<p><em>&ldquo;A potem<span>&nbsp;</span><strong>wyleję mojego Ducha na wszelkie ciało</strong>, i wasi synowie i wasze c&oacute;rki prorokować będą, wasi starcy będą śnili, a wasi młodzieńcy będą mieli widzenia.&nbsp; Także na sługi i służebnice<span>&nbsp;</span><strong>wyleję w owych dniach mojego Ducha</strong>.&rdquo;</em></p>
</blockquote>
<p>Czy zwrot &ldquo;wyleję&rdquo; pasuje do osoby? Śmiem wątpić. Wylać, i owszem można olejek do namaszczania, ale nie osobę.</p>
<p>W księdze Izajasza 63:10 (BT) czytamy nawet o zasmucaniu Ducha:</p>
<blockquote>
<p><em>&ldquo;Lecz oni się zbuntowali i<span>&nbsp;</span><strong>zasmucili Jego Świętego Ducha</strong>.&rdquo;</em></p>
</blockquote>
<p>Żaden jednak pobożny Izraelita nie wyciągał wniosku, że Duch jest odrębną od Boga osobą.</p>
<p>W Nowym Testamencie o Duchu Świętym wyraźnie naucza fragment z Łukasza 24:49 (BT):</p>
<blockquote>
<p><em>&ldquo;Oto Ja ześlę na was obietnicę mojego Ojca. Wy zaś pozostańcie w mieście, aż będziecie uzbrojeni<span>&nbsp;</span><strong>mocą z wysoka</strong>&ldquo;.</em></p>
</blockquote>
<p>Jaka była obietnica&nbsp; wszyscy wiemy (<strong>wylanie</strong><span>&nbsp;</span>Ducha Świętego). Jeżeli chodziło by o osobę to dlaczego Łukasz napisał o<span>&nbsp;</span><strong>mocy z wysokości</strong>?</p>
<h2>Udzielający czy udzielany?</h2>
<p>Warto zastanowić się nad pytaniami: Czy Duch Święty jest : &bdquo;Udzielającym&rdquo; czy &bdquo;udzielanym&rdquo;, &bdquo;Darczyńcą&rdquo; czy &bdquo;darem&rdquo;, &bdquo;przychodzącym od siebie&rdquo; czy też &bdquo;obietnicą wsparcia dawaną lub odbieraną (niegodnym) przez Boga Ojca?</p>
<p>Nie bez powodu nie ma zapisanych w Piśmie Świętym modlitw &bdquo;DO&rdquo; Ducha Świętego.&nbsp; Dlaczego dla przykładu Jezus uczył modlić się tylko do Ojca a nie np. do Ducha Świętego?</p>
<p>Czy zakładając osobowość Ducha Świętego, poniższe wersety z Dziej&oacute;w Apostolskich 8:18,19 (BT) byłyby dla chrześcijan do przyjęcia:</p>
<p>Kiedy Szymon ujrzał, że Apostołowie<span>&nbsp;</span><strong>przez wkładanie rąk udzielali Ducha Świętego</strong>, przyni&oacute;sł im pieniądze.&nbsp; Dajcie i mnie tę władzę &mdash; powiedział &mdash; aby każdy, na kogo włożę ręce, otrzymał Ducha Świętego&rdquo;.</p>
<p>Czy zwykły człowiek może &ldquo;dysponować&rdquo; Bogiem i rozdawać go komu zechce. Czy Szymon chciał kupić możliwość rozdawania Boga czy może &hellip; mocy pochodzącej od Boga?</p>
<p>Z kolejnego 20 wersetu wynika, że chodziło nie o udzielanie Boga, ale o boży dar.</p>
<blockquote>
<p><em>&ldquo;Niech pieniądze twoje przepadną razem z tobą &mdash; odpowiedział mu Piotr &mdash; gdyż sądziłeś, że<span>&nbsp;</span><strong>dar Boży</strong><span>&nbsp;</span>można nabyć za pieniądze.&rdquo;</em></p>
</blockquote>
<p>Zakładając osobowość Boga zastan&oacute;w się r&oacute;wnież, czy to możliwe aby to ludzie (przynajmniej niekt&oacute;rzy z pierwszych chrześcijan) &nbsp;&bdquo;rządzili&rdquo; &ndash; &bdquo;trzecią osobą Boga&rdquo; i poprzez &bdquo;wkładanie swych rąk&rdquo; &ndash;<span>&nbsp;</span><strong>decydowali kto ma tą osobę trzymać</strong>?</p>
<h3>Od kogo pochodzi Duch Święty</h3>
<p>Co ważne nawet sami trynitarze rozważają od kogo pochodzi Duch Święty. Inne zdanie w tej sprawie ma kości&oacute;ł katolicki a inne prawosławny. Do dzisiaj istnieją spory wśr&oacute;d trynitarzy co do tego, kto dysponuje i zarządza Duchem Świętym (<em>Filioque</em>) oraz czy Duch Święty pochodzi od Ojca i od Syna, czy tylko od Ojca.</p>
<p>Czy nie powinno cię dziwić, że zar&oacute;wno Biblia jak i trynitarze pomijają Ducha Świętego &ndash; &bdquo;jako tego, kt&oacute;ry<span>&nbsp;</span><strong>sam decyduje komu ma być udzielany</strong><span>&nbsp;</span>a komu nie&rdquo;?</p>
<p>Trynitarze nawet nie pr&oacute;bują rozsądnie tłumaczyć : &bdquo;jak to możliwe aby &bdquo;TRZECIA osoba Boga, była tak ubezwłasnowolniona&rdquo;?</p>
<p>Podobnie jak nie tłumaczą dlaczego w Piśmie Świętym nie znajdziesz nawet jednego opisu dialogu Ducha Świętego z Bogiem Ojcem, czy też z Panem Jezusem.&nbsp; Podczas gdy są opisy np. dialogu Boga z Jezusem czy nawet z aniołami.</p>
<p>Sam oceń czy wierzyć teologom, czy Pismu Świętemu m&oacute;wiącemu o Duchu Świętym, jako mocy pochodzącej od Boga.</p>
<div>
<h3>Pokrewne tematy</h3>
<ul>
<li class="bawmrp_manual"><a href="https://mojabiblia.github.io/a/137.html" style="text-decoration:none">Pocieszyciel &ldquo;Parakleta&rdquo; z Jana 16:26</a></li>
<li class="bawmrp_manual"><a href="https://mojabiblia.github.io/a/119.html" style="text-decoration:none">R&oacute;żny Duch Święty w Starym i Nowym Testamencie? &ndash; Joela&hellip;</a></li>
<li class="bawmrp_manual"><a href="https://mojabiblia.github.io/a/101.html" style="text-decoration:none">Duch Święty &ndash; osoba czy moc? &ndash; Zachariasza 4:6</a></li>
<li class="bawmrp_manual"><a href="https://mojabiblia.github.io/a/100.html" style="text-decoration:none">Duch Święty jako zadatek, pieczęć i dar &ndash; 2 Koryntian&hellip;</a></li>
<li class="bawmrp_manual"><a href="https://mojabiblia.github.io/a/95.html" style="text-decoration:none">Kto &bdquo;dysponuje&rdquo; Duchem Świętym? &ndash; Dzieje Apostolskie 2:33</a></li>
</ul>
</div>
</div>

</br></br>
<a href="https://mojabiblia.github.io/a" style="text-decoration:none;text-align: left;"> ↞ Spis treści </a>&nbsp;&nbsp;&nbsp;<a href="https://mojabiblia.github.io/a/134.html" style="text-decoration:none;"> Następny artykuł ↠ </a></br>

</br>
<hr />
<p><em>kopia strony: <a href="https://blog.antytrynitarianie.pl/duch-swiety-osoba" style="text-decoration: none;">https://blog.antytrynitarianie.pl/duch-swiety-osoba</a> Wszelkie prawa autorskie należą się autorowi tej strony</em></p>
<hr />

<p style="text-align:right;margin:1px;margin-right:5px">
<!-- hitwebcounter Code START -->
<a href="https://www.hitwebcounter.com" target="_blank">
<img src="https://hitwebcounter.com/counter/counter.php?page=7879339&style=0007&nbdigits=7&type=page&initCount=0" title="Free Counter" Alt="web counter"   border="0" /></a> 
</p>
<p style="text-align:right;font-size:8pt;margin:1px;">67409ed0df</p>
</div>
</body>
