<html lang="pl-PL">
<head>
<meta charset="UTF-8" />
<title>Modlitwa Szczepana do Jezusa – Dzieje Ap. 7:59</title>

<meta name="description" content="Modlitwa Szczepana do Jezusa – Dzieje Ap. 7:59 blog.antytrynitarianie.pl bóg jezus trójca wiara antytrynitarianie unitarianizm unitarianie arianie"/>
<meta name="robots" content="max-snippet:-1, max-image-preview:large, max-video-preview:-1"/>
<link rel="canonical" href="https://mojabiblia.github.io/a/50.html" />
<meta property="og:locale" content="pl_PL" />
<meta property="og:type" content="website" />
<meta property="og:title" content="Modlitwa Szczepana do Jezusa – Dzieje Ap. 7:59"/>
<meta property="og:description" content="Modlitwa Szczepana do Jezusa – Dzieje Ap. 7:59 blog.antytrynitarianie.pl bóg jezus trójca wiara antytrynitarianie unitarianizm unitarianie arianie" />

<!-- Global site tag (gtag.js) - Google Analytics -->
<script async src="https://www.googletagmanager.com/gtag/js?id=G-J82TNZTTRH"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());

  gtag('config', 'G-J82TNZTTRH');
</script>

</head>
<body>
  
<div style="max-width: 1000px;margin: auto;">

<a href="https://mojabiblia.github.io/a" style="text-decoration:none"> ↞ Spis treści </a></br></br>

<h1 class="art-postheader entry-title">Modlitwa Szczepana do Jezusa &ndash; Dzieje Ap. 7:59</h1>
<div>
<h1>Czy Szczepan modli się do Jezusa jako Boga?</h1>
<p>W Dziejach Apostolskich 7: 59-60 czytamy (BT):</p>
<blockquote>
<p><em>&ldquo;Tak kamienowali Szczepana, kt&oacute;ry modlił się: Panie Jezu, przyjmij ducha mego!&rdquo;</em></p>
</blockquote>
<p>Trynitarianie pr&oacute;bują w oparciu o te myśli budować taką argumentację:</p>
<p>Skoro Szczepan modli się do Pana Jezusa, to dowodzi to &bdquo; r&oacute;wności&nbsp; co do mocy&bdquo; Syna Bożego i Boga Ojca.</p>
<p>Nic jednak takiego z tego wersetu nie wynika . Czy powinno nas dziwić , że<span>&nbsp;</span><strong>widząc</strong><span>&nbsp;</span>&bdquo;Syna Człowieczego<span>&nbsp;</span><strong>po prawicy&nbsp; Boga</strong>&rdquo; &ndash; Szczepan zwr&oacute;cił się do Niego jako do wyznaczonego przez Boga&nbsp; &bdquo;<strong>pośrednika</strong>&rdquo; w kontaktach między Bogiem a ludźmi?</p>
<p>B&oacute;g Ojciec posyła Syna w roli zbawiciela i powierza mu pełnię władzy. W Dziejach Apostolskich 5:31 (BW) czytamy:</p>
<blockquote>
<p><em>&ldquo;Tego<span>&nbsp;</span><strong>wywyższył B&oacute;g</strong><span>&nbsp;</span>prawicą swoją jako<span>&nbsp;</span><strong>Wodza i Zbawiciela</strong>, aby dać Izraelowi możność upamiętania i odpuszczenia grzech&oacute;w.&rdquo;</em></p>
</blockquote>
<p>Biorąc to pod uwagę nie powinno nas dziwić, że Szczepan zwr&oacute;cił się do Jezusa. Miał na pewno w pamięci słowa Chrystusa obiecujące, że będzie z nimi aż do zakończenia świata. Nie dziwi więc że Jezus chciał być ze Szczepanem w chwili jego śmierci.</p>
<p>Fakt&nbsp; ten nie dowodzi jednak&nbsp; &bdquo;r&oacute;wności&rdquo; Jezusa z Bogiem Ojcem, ale wręcz podkreśla biblijne<span>&nbsp;</span><strong>r&oacute;żnice między Bogiem a Synem Bożym.</strong></p>
<h2>Modlitwa Szczepana</h2>
<p>Jeżeli chodzi o użyte w wersecie z Dziej&oacute;w Apostolskich słowo<span>&nbsp;</span><strong>modlił się</strong>, to zdaniem słynnego uczonego Williama E.&nbsp;Vine&rsquo;a w tej wypowiedzi greckie słowo epikal&eacute;o znaczy: &bdquo;Wołać, wzywać, odwoływać się do jakiejś zwierzchności&rdquo; (Vine&rsquo;s Expository Dictionary of Old and New Testament Words). Co ciekawe Paweł użył<span>&nbsp;</span><strong>tego samego słowa</strong>, gdy oznajmił: &bdquo;Odwołuję się do Cezara!&rdquo; (Dzieje Apostolskie 25:11 BT).</p>
<p>W systemie Stronga słowo to zostało opatrzone Nr 1941 (poniżej skan miejsc gdzie zostało użyte w NT oraz co znaczy). Czy nie dziwi to, że tylko w jednym miejscu w BG oddano to słowo jako &ldquo;modlącego się&rdquo;?</p>
<p><a href="pics/50_1.jpg"><img src="pics/50_1.jpg" border="0" alt="epikaleo co znaczy" width="252" height="311" /></a></p>
<p>Nawet w&nbsp; popularnym przekładzie Wujka omawiany werset (zob. Dzieje 7:58) oddano słowami: &bdquo;I&nbsp;kamionowali Szczepana<span>&nbsp;</span><strong>wzywającego a&nbsp;m&oacute;wiącego</strong>: Panie Jezu! przyjmij ducha mojego&rdquo;. Podobnie w kilku innych tłumaczeniach, jak poniżej:</p>
<h3>Jak tłumaczą ten werset niekt&oacute;re przekłady</h3>
<blockquote>
<p><em>(NT Rakowski 1.0)&nbsp; I kamionowali Stefana,<span>&nbsp;</span><strong>wzywającego, i m&oacute;wiącego</strong>: Panie Jezu, przyjmi ducha mego.</em><br /><em>(NBG)&nbsp; Zatem kamienowali Szczepana, a on<span>&nbsp;</span><strong>przyzywał Boga i m&oacute;wił</strong>: Panie Jezu, przyjmij mojego ducha.</em><br /><em>(PNP3)&nbsp; Kamienowali tam Szczepana,<span>&nbsp;</span><strong>kt&oacute;ry wzywał imienia Pana</strong><span>&nbsp;</span>i m&oacute;wił: Panie Jezu, przyjmij mego ducha.</em><br /><em>(NW-P)&nbsp; I kamienowali Szczepana,<span>&nbsp;</span><strong>a on błagał i m&oacute;wił</strong>: &bdquo;Panie Jezusie, przyjmij ducha mego&rdquo;.</em><br /><em>(PBD)&nbsp; I kamienowali Szczepana,<span>&nbsp;</span><strong>wzywającego imienia [Pana] i m&oacute;wiącego</strong>: Panie Jezu, przyjmij mego ducha.</em><br /><em>(Słowo Życia)&nbsp; Rzucali kamieniami w Szczepana,<span>&nbsp;</span><strong>a on wołał</strong>: &bdquo;Panie Jezu, przyjmij mego ducha&rdquo;.</em></p>
</blockquote>
<p>Historyk Wierusz Kowalski w książce &bdquo;<strong>Chrześcijaństwo</strong>&rdquo; wydanej przez KAW 1988r zauważył, że dla pierwszych chrześcijan&nbsp; było nie do pomyślenia zanosić modlitwy bezpośrednio do Jezusa:</p>
<p><a href="pics/50_2.jpg"><img src="pics/50_2.jpg" border="0" alt="Cytat Wierusz Kowalski" width="355" height="122" /></a></p>
<p>Jak czytamy: &ldquo;Dotąd na og&oacute;ł modlono się do Boga Ojca za pośrednictwem Jezusa Chrystusa.<span>&nbsp;</span><strong>Jezusa można było tylko wzywać</strong><span>&nbsp;</span>(<em>Invocare, nie adorare</em>) bo był, żywy i duchowo obecny w Kościele. Ale modlić się do niego uwłaczało w oczach wielu monoteistycznemu pojęciu Boga.&rdquo;</p>
<h3>Wzywać a modlić się</h3>
<p>W przeciwieństwie do słowa wzywać (gr. epikal&eacute;o) Pisma Greckie zawierają słowo &ldquo;<strong>proseuchomai</strong>&rdquo; oraz &ldquo;<strong>proseuche</strong>&rdquo; tłumaczone właśnie na modlić się. W systemie Stronga słowo to oznaczono numerem G4336 proseuchomai oraz G4335 słowo proseuche. Te dwa słowa tłumaczone są na modlitwa, modlić się, prosić, błagać, dom modlitwy. Łącznie słowa te występują w NT aż 85 razy. Poniżej przykłady z konkordancji Stronga (Klikając w skan powiększysz go):</p>
<p><a href="pics/50_3.jpg"><img src="pics/50_3.jpg" border="0" alt="modlić się po grecku" width="300" height="123" /></a></p>
<p><a href="pics/50_4.jpg"><img src="pics/50_4.jpg" border="0" alt="System Strong G4335" width="282" height="338" /></a></p>
<p><a href="pics/50_5.jpg"><img src="pics/50_5.jpg" border="0" alt="Proseuchomai jaklo modlić się" width="241" height="532" /></a></p>
<p><a href="pics/50_6.jpg"><img src="pics/50_6.jpg" border="0" alt="Greckie proseuchomai" width="239" height="432" /></a></p>
<p>Jak widzimy tutaj nie ma wątpliwości, że chodzi o modlitwę. Por&oacute;wnaj zatem słowo epikal&eacute;o oraz proseuchomai użyte w Pismach w obu skanach z konkordancji Stronga.</p>
<p>Łatwo jest zauważyć,&nbsp; że w stosunku do naszego Pana proseuchomai lub proseuche nie było używane. Co innego zatem kogoś<span>&nbsp;</span><strong>wzywać</strong><span>&nbsp;</span>a co innego się do niego<strong><span>&nbsp;</span>modlić</strong>.</p>
<p>Zastanawia natomiast fakt, że w tej wizji nie było trzeciej osoby Boga czyli Ducha Świętego! Szczepan ujrzał w wizji&nbsp;<span>&nbsp;</span><strong>obok&nbsp; Boga<span>&nbsp;</span></strong>tylko<strong><span>&nbsp;</span>Pana Jezusa</strong>. W Dziejach apostolskich 7:55-56 czytamy wg. BT.</p>
<blockquote>
<p><em>&ldquo;A on pełen Ducha Świętego patrzył w niebo i ujrzał<span>&nbsp;</span><strong>chwałę Bożą i Jezusa</strong>, stojącego<strong><span>&nbsp;</span>po prawicy</strong><span>&nbsp;</span><strong>Boga</strong>.&nbsp; I rzekł: Widzę niebo otwarte i Syna Człowieczego, stojącego<span>&nbsp;</span><strong>po prawicy Boga</strong></em><em>&ldquo;</em><span>&nbsp;</span>.</p>
</blockquote>
<h3>Co z Duchem Świętym?</h3>
<p>Gdzie jest&nbsp; w wizji ukazany Duch Święty?</p>
<p>Jak wiemy<span>&nbsp;</span><strong>Boga nikt nigdy nie widział</strong><span>&nbsp;</span>i w tym sprawozdaniu Szczepan u<strong>jrzał tylko chwałę Boga</strong>. Dlaczego jednak<span>&nbsp;</span><strong>zobaczył</strong><span>&nbsp;</span>Jezusa? Dlaczego Jezus jest<span>&nbsp;</span><strong>po prawicy</strong><span>&nbsp;</span><strong>Boga</strong><span>&nbsp;</span>a nie po prawicy Ojca?</p>
<p>Zakładać, że jest Bogiem w Tr&oacute;jcy to takie stwierdzenie pozbawione jest sensu, gdyż Jezus stoi<span>&nbsp;</span><strong>po prawicy Boga</strong><span>&nbsp;</span>(a nie po prawicy Ojca) co wyklucza jego z &ldquo;grona&rdquo; Boga, nie m&oacute;wiąc o wspomnianym w tym wersecie całkowitym braku Ducha Świętego.</p>
<h3>Czy można modlić się do Jezusa</h3>
<p>Uważamy, że jest to osobista sprawa każdego chrześcijanina. My bazujemy na tym czego nauczał Pan Jezus. Na prośbę uczni&oacute;w &ldquo;<strong>Panie, naucz nas modlić się</strong>&ldquo;, Jezus wyjaśnia w Łukasza 11:2 (BW):</p>
<blockquote>
<p>&ldquo;<em>Wtedy rzekł do nich: Gdy się modlicie, m&oacute;wcie:<span>&nbsp;</span><strong>Ojcze nasz, kt&oacute;ryś jest w niebie</strong>, święć się imię twoje, przyjdź Kr&oacute;lestwo twoje,&nbsp;</em></p>
</blockquote>
<p>Jezus uczył dokładnie tego co sam czynił. W Łukasza 6:12</p>
<blockquote>
<p><em>&ldquo;I stało się w tych dniach, że wyszedł na g&oacute;rę, aby się modlić, i<span>&nbsp;</span><strong>spędził noc na modlitwie do Boga</strong>.&rdquo;</em></p>
</blockquote>
<p>Czy Jezus modlił się sam do siebie? Nie modlił się do Boga. Ten B&oacute;g był Bogiem Jezusa jak r&oacute;wnież jego uczni&oacute;w. W Jana 20:17 czytamy:</p>
<blockquote>
<p><em>&ldquo;&hellip;&nbsp; Wstępuję do Ojca mego i Ojca waszego oraz<span>&nbsp;</span><strong>do Boga mego i Boga waszego.</strong>&rdquo;</em></p>
</blockquote>
<p>Nie wolno nam r&oacute;wnież zapominać o Jezusie jako pośredniku pomiędzy Bogiem a ludźmi, o czym czytamy w 1 liście do Tymoteusza 2:5 (BT)</p>
<blockquote>
<p><em>&rdquo; Albowiem jeden jest B&oacute;g, jeden też<strong><span>&nbsp;</span>pośrednik między Bogiem a ludźmi</strong>, człowiek, Chrystus Jezus&rdquo;</em></p>
</blockquote>
<p>Dlatego też, w ewangelii Jana 14:6, czytamy, że Pan Jezus jest jedyną<span>&nbsp;</span><strong>drogą do Boga,&nbsp;</strong><span>&nbsp;</span>a nie celem tej drogi!</p>
<blockquote>
<p><em>&bdquo;Odpowiedział mu Jezus: Ja jestem<span>&nbsp;</span><strong>drogą</strong><span>&nbsp;</span>i prawdą, i życiem. Nikt<span>&nbsp;</span><strong>nie przychodzi do Ojca inaczej jak tylko przeze Mnie</strong>&bdquo;</em></p>
</blockquote>
<h4>Podsumowanie</h4>
<p>Analizując Pismo nie znajdujemy ani jednego wersetu m&oacute;wiącego, że ktokolwiek z uczni&oacute;w modlił się do Pana Jezusa. Przyznajemy przy tym, że można Pana Jezusa wzywać (gr. epikal&eacute;o).</p>
<p>Jak widać po raz kolejny trynitarze pr&oacute;bując udowodnić istnienie Tr&oacute;jcy m&oacute;wią o&nbsp;<span>&nbsp;</span><strong>dw&oacute;ch</strong>&nbsp; a&nbsp; nie&nbsp; TRZECH&nbsp; osobach, a podawane wersety wręcz świadczą przeciwko im. Biorąc powyższe pod uwagę oddanie w tym wersecie słowa<span>&nbsp;</span><strong>&ldquo;<em>epikal&eacute;o</em>&rdquo; na wzywał</strong><span>&nbsp;</span>będzie jak najbardziej zgodne z kontekstem i całą wizja.</p>
<p>Przy temacie modlitwy warto się r&oacute;wnież zastanowić nad poniższymi pytaniami:</p>
<p>Czy właściwe jest modlić się tylko do części Boga, czyli jednej z trzech os&oacute;b? Problem z tr&oacute;jca jest taki, że chcąc modlić się do kompletnego Boga trzeba modlić się na raz do trzech os&oacute;b.</p>
<p>Czy gdy modlimy się do Jezusa to czy słyszy naszą modlitwę ojciec i Duch? A jak modlimy się do Jezusa, o ducha świętego to czyż do ducha bezpośrednio by nie było lepiej?</p>
<p>A może znasz kogoś kto modli się do całej Tr&oacute;jcy Świętej?</p>
<p>Czy znasz z Biblii, chociażby jedną modlitwę do Ducha Świętego? (zob.<span>&nbsp;</span><a href="https://mojabiblia.github.io/a/51.html" title="Modlitwa do Ducha Świętego">modlitwy do Ducha Świętego</a>)</p>
<p>&nbsp;</p>
<div>
<h3>Pokrewne tematy</h3>
<ul>
<li class="bawmrp_manual"><a href="https://mojabiblia.github.io/a/60.html" style="text-decoration:none">Czy Jezusa można nazwać bogiem? &ndash; Jana 10:34-36</a></li>
<li class="bawmrp_manual"><a href="https://mojabiblia.github.io/a/51.html" style="text-decoration:none">Modlitwy Jezusa zawsze do Ojca a nigdy do Ducha Świętego&hellip;</a></li>
<li class="bawmrp_manual"><a href="https://mojabiblia.github.io/a/49.html" style="text-decoration:none">Biblijne wizje Boga a Tr&oacute;jca &ndash; Dzieje Apostolskie 7: 55-56</a></li>
<li class="bawmrp_manual"><a href="https://mojabiblia.github.io/a/44.html" style="text-decoration:none">Jezus pośrednikiem pomiędzy Bogiem a ludźmi &ndash; 1 Tymoteusza 2:5</a></li>
</ul>
</div>
</div>

</br></br>
<a href="https://mojabiblia.github.io/a" style="text-decoration:none;text-align: left;"> ↞ Spis treści </a>&nbsp;&nbsp;&nbsp;<a href="https://mojabiblia.github.io/a/51.html" style="text-decoration:none;"> Następny artykuł ↠ </a></br>

</br>
<hr />
<p><em>kopia strony: <a href="https://blog.antytrynitarianie.pl/szczepan-modli-sie-do-jezusa" style="text-decoration: none;">https://blog.antytrynitarianie.pl/szczepan-modli-sie-do-jezusa</a> Wszelkie prawa autorskie należą się autorowi tej strony</em></p>
<hr />

<p style="text-align:right;margin:1px;margin-right:5px">
<!-- hitwebcounter Code START -->
<a href="https://www.hitwebcounter.com" target="_blank">
<img src="https://hitwebcounter.com/counter/counter.php?page=7877113&style=0007&nbdigits=7&type=page&initCount=0" title="Free Counter" Alt="web counter"   border="0" /></a> 
</p>
<p style="text-align:right;font-size:8pt;margin:1px;">00c2c1d0f5</p>
</div>
</body>
