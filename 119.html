<html lang="pl-PL">
<head>
<meta charset="UTF-8" />
<title>Różny Duch Święty w Starym i Nowym Testamencie? – Joela 3:1-2</title>

<meta name="description" content="Różny Duch Święty w Starym i Nowym Testamencie? – Joela 3:1-2 blog.antytrynitarianie.pl bóg jezus trójca wiara antytrynitarianie unitarianizm unitarianie"/>
<meta name="robots" content="max-snippet:-1, max-image-preview:large, max-video-preview:-1"/>
<link rel="canonical" href="https://mojabiblia.github.io/a/119.html" />
<meta property="og:locale" content="pl_PL" />
<meta property="og:type" content="website" />
<meta property="og:title" content="Różny Duch Święty w Starym i Nowym Testamencie? – Joela 3:1-2" />
<meta property="og:description" content="Różny Duch Święty w Starym i Nowym Testamencie? – Joela 3:1-2 blog.antytrynitarianie.pl bóg jezus trójca wiara antytrynitarianie unitarianizm unitarianie" />

<!-- Global site tag (gtag.js) - Google Analytics -->
<script async src="https://www.googletagmanager.com/gtag/js?id=G-J82TNZTTRH"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());

  gtag('config', 'G-J82TNZTTRH');
</script>

</head>
<body>

<div style="max-width: 1000px;margin: auto;">

<a href="https://mojabiblia.github.io/a" style="text-decoration:none"> ↞ Spis treści </a></br></br>

<h1 class="art-postheader entry-title">R&oacute;żny Duch Święty w Starym i Nowym Testamencie? &ndash; Joela 3:1-2</h1>
<div>
<h2>Czy Duch Święty Starego Testamentu, jest tym samym Duchem Świętym, o kt&oacute;rym&nbsp; wspomina Nowy Testament?</h2>
<p>Do podjęcia tego tematu zmobilizował nas znany apologetyk katolicki. W traktacie swoich wywod&oacute;w o Duchu Świętym, w dziesiątym punkcie napisał:</p>
<blockquote>
<p><em>&ldquo;Wiara wyznania katolickiego (z kt&oacute;rą ja się utożsamiam) w żaden spos&oacute;b nie odnosi tych fragment&oacute;w do Ducha Świętego z jednej prostej przyczyny: ponieważ<span>&nbsp;</span><strong>Stary Testament nie nauczał o Duchu Świętym</strong>. Ta prawda (podobnie jak istnienie jednorodzonego Syna Bożego, przez kt&oacute;rego wszystko się stało) została ujawniona dopiero w Nowym Testamencie.<span>&nbsp;</span><strong>Obecność Ducha Świętego jako odrębnej osoby od Boga Ojca była autorom Starego Testamentu całkowicie nieznana</strong>, więc tym samym nie można uważać, że te fragmenty nauczają<span>&nbsp;</span><strong>o tym samym Duchu Świętym</strong>, w takim samym znaczeniu, jak to mamy w Nowym Testamencie.&rdquo;</em></p>
</blockquote>
<p>&nbsp;</p>
<p>Niby ten sam Duch &hellip;. a jednak nie ten sam?</p>
<p>Przyjmując powyższe wywody trzeba by stwierdzić, że wszyscy patriarchowie i prorocy żyli w błędzie i nieświadomości.&nbsp; Abraham, Izaak, Dawid nie znali prawdy o Bogu? Oddawali cześć tylko jednaj z trzech części Boga, a Ducha Świętego całkiem inaczej rozumieli niż uczniowie Jezusa?. Jaki miał B&oacute;g cel ukrywania tej rzekomej prawdy o sobie nie wiadomo, gdyż autor tego nie tłumaczy. B&oacute;g tej tajemnicy nie zdradził, nawet Abrahamowi, kt&oacute;rego nazywał przyjacielem, a objawił posługując się poganinem Konstantynem długo po czasach apostolskich? Czy nie jest to dziwne, że<span>&nbsp;</span><strong>cały nar&oacute;d wybrany inaczej rozumiał zwrot&nbsp; &ldquo;Duch Święty&rdquo; niż&nbsp; trynitarne chrześcijaństwo</strong>?</p>
<h2>Ten sam Duch</h2>
<p>Jakie pytanie w tym miejscu należy postawić?<span>&nbsp;</span><strong>Czy Duch Święty Starego Testamentu, jest tym samym Duchem Świętym, o kt&oacute;rym&nbsp; wspomina Nowy Testament?</strong><br />Odpowiedzmy na to pytanie posługując się proroctwem z księgi Joela.</p>
<p>W księdze Joela 3:1-2 (BW) znajdziemy ważne proroctwo biblijne dotyczące Ducha Świętego:</p>
<blockquote>
<p><em>&ldquo;A potem<span>&nbsp;</span><strong>wyleję mojego Ducha na wszelkie ciało</strong>, i wasi synowie i wasze c&oacute;rki prorokować będą, wasi starcy będą śnili, a wasi młodzieńcy będą mieli widzenia.&nbsp; Także na sługi i służebnice<span>&nbsp;</span><strong>wyleję w owych dniach mojego Ducha</strong>.&rdquo;</em></p>
</blockquote>
<p>Czy powyższy biblijny cytat tyczy się tego samego Ducha Świętego, o kt&oacute;rym m&oacute;wi Nowy Testament?</p>
<p>Proroctwo z Joela 3:1-2 bez cienia wątpliwości odnosi się do Ducha Świętego działającego w Nowym Testamencie. Potwierdza to apostoł Piotr cytując je w<span>&nbsp;</span><strong>Dziejach Apostolskich 2:17-21</strong>. Piotr nie ma żadnych wątpliwości, że Duch Święty opisany w Starym Testamencie<span>&nbsp;</span><strong>to&nbsp; ten&nbsp; sam&nbsp; Duch Święty, kt&oacute;ry opisany jest w Nowym Testamencie.</strong></p>
<p>W przypisie marginesowym w KATOLICKIM przekładzie Biblii Poznańskiej do tekstu z Joela 3:1-2 czytamy:</p>
<blockquote>
<p><em>&ldquo;Św. Piotr<span>&nbsp;</span><strong>cytuje 3,1-5</strong><span>&nbsp;</span>a w swej mowie w dniu Zielonych Świątek,<span>&nbsp;</span><strong>odnosząc to proroctwo do zesłania Ducha Św. (Dz 2,17-21)</strong>&ldquo;</em></p>
</blockquote>
<p>Rozumiemy jednak chęć ucieczki przed mocnymi argumentami,&nbsp; gdyż trudno jest przekonywać o osobowości Ducha Świętego w oparciu o te teksty biblijne wyraźnie przeczące tej nauce.<br />Koncepcja r&oacute;żnicy w pojmowaniu znaczenia Ducha Świętego w Starym i Nowym Testamencie jest także sprzeczna z biblijnym objawieniem istoty Boga. B&oacute;g w Starym Testamencie objawiał się zawsze jako jednoosobowe b&oacute;stwo JHWH.</p>
<h3>Czy B&oacute;g się zmienia</h3>
<p>Zakładając istnienie Tr&oacute;jcy, musielibyśmy przyjąć, że B&oacute;g w oczach swoich wyznawc&oacute;w ulega zmianom, ewoluując od bezwzględnego monoteizmu do filozoficznej&nbsp; troistości stanowiącej jedność. (Omawiamy dokładniej ten temat na podstawie Malachiasza 3:6 we wpisie &ldquo;<em><strong><a href="https://mojabiblia.github.io/a/91.html" title="Czy Bog podlega zmianom?">B&oacute;g się nie zmienia</a></strong></em>&ldquo;)<br />Trynitarze często nie chcą dostrzec, że&nbsp;Duch Święty w Piśmie Świętym opisywany jest jako<strong><span>&nbsp;</span>&bdquo;dar<span>&nbsp;</span></strong>od Boga Ojca<strong>&rdquo;</strong><span>&nbsp;</span>, kt&oacute;rym to Duchem B&oacute;g<span>&nbsp;</span><strong>Jahwe dysponuje</strong><span>&nbsp;</span>całkowicie zgodnie ze swą wolą. Wyraźnie o tym m&oacute;wi fragment z&nbsp; Dziej&oacute;w&nbsp; Apostolskich 8:18-20 (BW)</p>
<blockquote>
<p><em>&ldquo;A gdy Szymon spostrzegł, że<span>&nbsp;</span><strong>Duch bywa udzielany przez wkładanie rąk apostoł&oacute;w</strong>, przyni&oacute;sł im pieniądze i powiedział:<span>&nbsp;</span><strong>Dajcie i mnie tę moc</strong>, aby ten, na kogo ręce włożę, otrzymał Ducha Świętego. A Piotr rzekł do niego: Niech zginą wraz z tobą pieniądze twoje, żeś mniemał, iż za pieniądze można nabyć<strong><span>&nbsp;</span>dar Boży</strong>.&rdquo;</em></p>
</blockquote>
<p>Czytając to sprawozdanie biblijne warto zadać sobie pytania:</p>
<ul>
<li>Czy Szymon chciał kupić &bdquo;trzecią Osobę Boga&rdquo;?&nbsp; Gdyby tak było, czyż trzeba byłoby lepszej okazji aby wyjawić niestosowność tego typu myślenia Szymona? Piotr nie powiedział&nbsp; &ldquo;.. żeś mniemał, że możesz<span>&nbsp;</span><strong>Boga za pieniądze nabyć</strong>&ldquo;, ale &ldquo;&hellip;<span>&nbsp;</span><em>żeś mniemał, iż za pieniądze można<span>&nbsp;</span><strong>nabyć dar Boży</strong></em>&ldquo;. Czy nie zastanawiające jest to, że Duch Święty, zawsze&nbsp; i nierozerwalnie związany jest z Bogiem Ojcem, że jest całkowicie zależny od woli Boga Jahwe, kt&oacute;ry dowolnie i zgodnie ze swą wolą może udzielać, wylewać, dzielić, lub zabierać?</li>
<li>Czy rzekoma osoba boska mogłaby być &ldquo;rozporządzana&rdquo; poprzez wkładanie rąk. Jakże niestosowne by było w stosunku do Boga używanie określeń jak w zacytowanym fragmencie!</li>
<li>Dlaczego Biblia nie nazywa Ducha Świętego &bdquo;darem Chrystusa&rdquo;,&nbsp; albo Boga Ojca nie nazywa &ndash; &bdquo;darem Ducha Świętego&rdquo;?</li>
<li>W świetle 2Tymoteusza3:16 (gdzie Paweł napisał, że<span>&nbsp;</span><strong>całe Pismo jest natchnione</strong>) twierdzenie, że Duch Święty ST jest inny niż Duch Święty w NT jest bezpodstawne i niedorzeczne.</li>
</ul>
<h3>Duch Jahwe i Duch Boży</h3>
<p>A co powiemy o biblijnym nazewnictwie Ducha Świętego zwrotami: &bdquo;Duch Jahwe&rdquo;, &bdquo;Duch Boży&rdquo; (Pański), lub &bdquo; m&oacute;j Duch (Boga Ojca)&rdquo; ? Czy takie zwroty nie zaprzeczają definicji atanazjańskiego wyznania wiary o r&oacute;wności os&oacute;b?</p>
<p>Co ciekawe, nawet trynitarze kł&oacute;cą się o to kto&nbsp; ma dysponować i udzielać Ducha Świętego (co ważne, pomijając przy tym samego Ducha Św. &ndash; podobno trzecią Boską Osobę Tr&oacute;jcy)? Zobacz proszę nasz komentarz w temacie: &ldquo;<em><strong><a href="https://mojabiblia.github.io/a/95.html" title="Od kogo pochodzi Duch Święty?">Kto dysponuje Duchem Świętym?</a></strong></em>&rdquo;</p>
<p>Zadziwiające jest r&oacute;wnież to, że wielu trynitarzy utrzymuje, że Duch Święty &bdquo;zjawia się jako trzecia osoba Tr&oacute;j-jedynego nagle i niespodziewanie. Czyż Duch Święty nie&nbsp; powinien być niezależną trzecią osobą Tr&oacute;jcy<span>&nbsp;</span><strong>zar&oacute;wno w czasach Starego Testamentu jak i Nowego Testamentu</strong>?</p>
<p>W książce &ldquo;Doktryna Tr&oacute;jcy Rana Zadana Sobie Przez Chrześcijaństwo&rdquo; Anthony F. Buzzard i Charles F. Hunting, napisano:</p>
<blockquote>
<p><em>&ldquo;Słowo &bdquo;duch&rdquo; posiada w Biblii kilka znaczeń, wszystkie powiązane, jednak z podstawową ideą niewidocznej siły i umysłu.<span>&nbsp;</span><strong>W obu Testamentach</strong><span>&nbsp;</span>&bdquo;Duch Święty&rdquo; opisuje Bożą energię skierowaną do stworzenia i inspirację, jaką B&oacute;g mu daje.<span>&nbsp;</span><strong>To B&oacute;g w działaniu i rozszerzenie jego osobowości.</strong>&ldquo;</em></p>
</blockquote>
<p>Jeżeli zgodnie z&nbsp; Malachiasza 3:6 &ldquo;B&oacute;g jest niezmienny &rdquo; to czy czytelnik Słowa Bożego nie powinien oczekiwać wyraźnego potwierdzenia głoszonego przez jakąś religię&nbsp; dogmatu na kartach całej Biblii a nie tylko w jej części?</p>
<p>Czytając Pismo Święte, dogmat Tr&oacute;jcy Świętej oraz odrębnej od Boga osoby &ldquo;Ducha Świętego&rdquo;, można dostrzec tylko poprzez&nbsp; &bdquo;okulary trynitaryzmu&rdquo;.</p>
<h3>Co na temat Ducha Świętego m&oacute;wi Judaizm?</h3>
<p>Warto zastanowić się r&oacute;wnież nad tym, że Żydzi<span>&nbsp;</span><strong>nie znający osobowego Ducha Świętego</strong><span>&nbsp;</span>często używali tego terminu. Co poprzez niego zatem rozumieli</p>
<p>Na stronie Judaistycznego Stowarzyszenia 614, zapytano jak judaizm rozumie istotę Ducha Świętego. W odpowiedzi między innymi czytamy (<em>pogrubienia nasze</em>):</p>
<blockquote>
<p><em>&bdquo;Samo określenie, kt&oacute;re bywa tłumaczone<span>&nbsp;</span><strong>niezbyt trafnie jako &bdquo;duch święty&rdquo;</strong>, pojawia się w judaizmie jako hebrajska metafora &bdquo;ruach ha-kodesz&rdquo; (<strong>dosłownie: &bdquo;tchnienie świętości&rdquo;</strong>), ale jest ono oczywiście rozumiane<span>&nbsp;</span><strong>nie jako osobna istota</strong>, tylko jako<span>&nbsp;</span><strong>Boże Natchnienie</strong><span>&nbsp;</span>(także czasami: Boża Inspiracja), kt&oacute;re może sprawić, że człowiek (np. prorok) podejmuje niezwykłe działania. To<span>&nbsp;</span><strong>Boże Natchnienie</strong><span>&nbsp;</span>powodowało, iż np. prorocy ogłaszali swoje proroctwa, a kr&oacute;l Dawid komponował Psalmy.</em></p>
<p><em><strong>W judaizmie nie istnieje pojęcie &bdquo;ducha świętego&rdquo; w takim sensie, w jakim jest ono obecne w chrześcijaństwie</strong>. Najbliżej temu rozumieniu byłaby zapewne Szechina (Szekina) [od hebrajskiego słowa szakan, znaczącego &ldquo;mieszkać&rdquo;] &ndash; dosłownie &bdquo;przebywanie&rdquo; &ndash; czyli<span>&nbsp;</span><strong>Boża Obecność</strong>, a &ndash; bardziej precyzyjnie &ndash;<span>&nbsp;</span><strong>Obecność Bożej Świętości w jakimś miejscu, przedmiocie, człowieku lub w określonym czasie.</strong></em></p>
<p><em>Gdy jest mowa o tym, że B&oacute;g przejawia się w konkretnym miejscu lub sytuacji &ndash; oznacza to, że w takiej sytuacji lub czasie człowiek może mieć wyjątkowe, jakby<span>&nbsp;</span><strong>&bdquo;dodatkowe&rdquo; poczucie obecności Boga. &hellip;</strong></em><em>&rdquo;</em></p>
</blockquote>
<p>Jak możemy zauważyć Żydzi nie dopatrywali się w Duchu Świętym odrębnej od Boga osoby. Co zatem nas upoważnia, żeby to zrozumienie zmienić? Czy ktoś z pisarzy Nowego testamentu, w tym sam Pan Jezus objawił nam nowe zrozumienie znaczenia Ducha Świętego? Czy od czas&oacute;w Jezusa to trzecia osoba Boga!&rdquo; Nic takiego NIGDZIE w Piśmie Świętym nie znajdziemy.</p>
<h3>B&oacute;g jest prawdom&oacute;wny</h3>
<p>Czy zatem B&oacute;g oszukiwał nar&oacute;d wybrany co do tego kto jest jego Bogiem. Czy będąc Tr&oacute;jcą ukrywałby to przed Abrahamem i innymi wiernymi osobami?</p>
<p>Nie, o czym wiedzą doskonale trynitarze. W &ldquo;Słowniku biblijnym&rdquo; z 1989 r (Księgarnia Św. Jacka) O. Hugolin Langkammer OFM napisano&nbsp; (str. 46-47):</p>
<blockquote>
<p><em>&ldquo;<strong>Duch, Duch Boży, Duch Święty</strong><span>&nbsp;</span>&mdash; hebr. termin ru-ach, kt&oacute;ry LXX oddaje przez grec. pneuma, oznacza powiew powietrza (Iz 57,13), wiatr (Rdz 8:l), burzę (Jr. 13,24). W tym ostatnim znaczeniu ruach występuje gł&oacute;wnie w Jr i Ps. Kolejne zna&shy;czenie wyprowadzono z obserwacji burzy, a więc oznacza ono siłę lub potęgę, kt&oacute;ra stoi w służbie Boga (Wj 14,21), lub wprost Jego tw&oacute;rczą moc (Rdz 1,2) stwarzającą i napełniającą świat (Mdr 1,7). Tę Bożą moc w dziele stworzenia utożsamiano z życiodajną siłą (Rdz 45,27), wychodzącą od Boga (Iż 42,1) i wnikającą w człowieka w formie tchnienia (Rdz 7,22).</em></p>
</blockquote>
<p>W podsumowaniu chcemy powiedzieć, że zgadzamy się z wypowiedzią opublikowaną w piśmie katolickim &ldquo;Wieczernik&rdquo; nr 109 gdzie napisano:</p>
<blockquote>
<p><em>&ldquo;Stary Testament<span>&nbsp;</span><strong>nie zna Ducha Świętego jako osoby</strong>.<span>&nbsp;</span><strong>Wynika to z troski o czystość monoteizmu</strong>. Wiele tekst&oacute;w starotestamentalnych o Duchu Świętym odnajdujemy dziś na zasadzie reinterpretacji. &hellip;. &nbsp;<strong>W Starym Przymierzu Duch Święty nie jest objawiony jako osoba</strong>, lecz jako osobowa (czyli pochodząca od osoby)<span>&nbsp;</span><strong>moc Boga</strong>.&rdquo;</em></p>
</blockquote>
<p>Pozostaje tylko odpowiedzieć sobie na pytanie: Czy Duch Święty Starego Testamentu, jest<span>&nbsp;</span><strong>innym Duchem Świętym</strong>, o kt&oacute;rym&nbsp; czytamy w Nowym Testamencie?</p>
<p>Nie znajdujemy takiego uzasadnienia w Słowie Bożym.</p>
<p>A co z ewangelią Jana 16:26 nazywającą<span>&nbsp;</span><a href="https://mojabiblia.github.io/a/137.html"><strong>Ducha Świętego pocieszycielem</strong></a>? Kliknij w link i sam się o tym przekonaj.</p>
<div>
<h3>Pokrewne tematy</h3>
<ul>
<li class="bawmrp_manual"><a href="https://mojabiblia.github.io/a/46.html" style="text-decoration:none">Duch Święty &ndash; osoba czy moc? &ndash; Zachariasza 4:6</a></li>
<li class="bawmrp_manual"><a href="https://mojabiblia.github.io/a/100.html" style="text-decoration:none">Duch Święty jako zadatek, pieczęć i dar &ndash; 2 Koryntian&hellip;</a></li>
<li class="bawmrp_manual"><a href="https://mojabiblia.github.io/a/71.html" style="text-decoration:none">Osoba Ducha Świętego a zbawienie- Jana 17:3</a></li>
<li class="bawmrp_manual"><a href="https://mojabiblia.github.io/a/69.html" style="text-decoration:none">Dowody na &bdquo;osobowość&rdquo; Ducha Świętego &ndash; Objawienie 3:22</a></li>
</ul>
</div>
</div>

</br></br>
<a href="https://mojabiblia.github.io/a" style="text-decoration:none;text-align: left;"> ↞ Spis treści </a>&nbsp;&nbsp;&nbsp;<a href="https://mojabiblia.github.io/a/120.html" style="text-decoration:none;"> Następny artykuł ↠ </a></br>

</br>
<hr />
<p><em>kopia strony: <a href="https://blog.antytrynitarianie.pl/duch-swiety-trojca" style="text-decoration: none;">https://blog.antytrynitarianie.pl/duch-swiety-trojca</a> Wszelkie prawa autorskie należą się autorowi tej strony</em></p>
<hr />

<p style="text-align:right;margin:1px;margin-right:5px">
<!-- hitwebcounter Code START -->
<a href="https://www.hitwebcounter.com" target="_blank">
<img src="https://hitwebcounter.com/counter/counter.php?page=7879319&style=0007&nbdigits=7&type=page&initCount=0" title="Free Counter" Alt="web counter"   border="0" /></a> 
</p>
<p style="text-align:right;font-size:8pt;margin:1px;">c04d9c8856</p>
</div>
</body>
