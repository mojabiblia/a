<html lang="pl-PL">
<head>
<meta charset="UTF-8" />
<title>Kogo okłamali Ananiasz i Safira? – Dzieje Apostolskie 5:3-4</title>

<meta name="description" content="Kogo okłamali Ananiasz i Safira? – Dzieje Apostolskie 5:3-4 blog.antytrynitarianie.pl bóg jezus trójca wiara antytrynitarianie unitarianizm unitarianie arianie"/>
<meta name="robots" content="max-snippet:-1, max-image-preview:large, max-video-preview:-1"/>
<link rel="canonical" href="https://mojabiblia.github.io/a/68.html" />
<meta property="og:locale" content="pl_PL" />
<meta property="og:type" content="website" />
<meta property="og:title" content="Kogo okłamali Ananiasz i Safira? – Dzieje Apostolskie 5:3-4"/>
<meta property="og:description" content="Kogo okłamali Ananiasz i Safira? – Dzieje Apostolskie 5:3-4 blog.antytrynitarianie.pl bóg jezus trójca wiara antytrynitarianie unitarianizm unitarianie arianie" />

<!-- Global site tag (gtag.js) - Google Analytics -->
<script async src="https://www.googletagmanager.com/gtag/js?id=G-J82TNZTTRH"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());

  gtag('config', 'G-J82TNZTTRH');
</script>

</head>
<body>

<div style="max-width: 1000px;margin: auto;">

<a href="https://mojabiblia.github.io/a" style="text-decoration:none"> ↞ Spis treści </a></br></br>

<h1 class="art-postheader entry-title">Kogo okłamali Ananiasz i Safira? &ndash; Dzieje Apostolskie 5:3-4</h1>
<div>
<h1>Czy&nbsp; fragment z dziej&oacute;w Apostolskich o Ananiaszu i Safirze dowodzi osobowości Ducha Świętego?<strong><br /></strong></h1>
<p>Przeczytajmy fragment z Dzieje Ap.5:3-4 (BT)</p>
<blockquote>
<p><em>&ldquo;Ananiaszu &ndash; powiedział Piotr &ndash; dlaczego szatan zawładnął twym sercem, że<span>&nbsp;</span><strong>skłamałeś Duchowi Świętemu</strong><span>&nbsp;</span>i odłożyłeś sobie część zapłaty za ziemię?&nbsp; Czy przed sprzedażą nie była twoją własnością, a po sprzedaniu czyż nie mogłeś rozporządzić tym, coś za nią otrzymał? Jakże mogłeś dopuścić myśl o takim uczynku?<span>&nbsp;</span><strong>Nie ludziom skłamałeś, lecz Bogu.</strong>&rdquo;&nbsp;</em></p>
</blockquote>
<p>Jak widać w Dziejach Apostolskich 5:3 o Ananiaszu i Safirze powiedziano, że okłamali Ducha Świętego,&nbsp; natomiast w wersecie 4 czytamy, że skłamali &bdquo;Bogu&rdquo;.</p>
<p>Osoby wierzące w Tr&oacute;jcę Świętą w oparciu o tą relację pr&oacute;bują wykazać, że<span>&nbsp;</span><strong>Duch Święty jest osobą</strong><span>&nbsp;</span>oraz Bogiem r&oacute;wnym Bogu Ojcu czy Panu Jezusowi. Czy jednak takie wnioski rzeczywiście można wysnuć z tego fragmentu?</p>
<p>Zanim przejdę do rzeczy chciałbym aby czytelnik zastanowił się nad pytaniem Dlaczego Piotr zwr&oacute;cił uwagę (zakładając, że Duch Święty jest trzecia osoba Boga), że<span>&nbsp;</span><strong>Ananiasz zgrzeszył Duchowi a nie Panu Jezusowi lub Bogu Ojcu</strong>.</p>
<p>Czy logiczne jest to, że Piotr uważał, że Ananiasz zgrzeszył tylko trzeciej osobie Boga? Dlaczego czytamy tutaj, że Ananiasz zgrzeszył TYLKO Duchowi?&nbsp; Warto się nad tym głęboko zastanowić!</p>
<h2>Nie ludziom skłamałeś, lecz Bogu</h2>
<p>Kluczem do zrozumienia tego fragmentu&nbsp; jest tutaj myśl m&oacute;wiąca: &ldquo;<em><strong>Nie ludziom skłamałeś,</strong><span>&nbsp;</span>lecz Bogu</em>&ldquo;.</p>
<p>Świadczy ona o tym, że Ananiasz i Safira nie wierzyli w to, że Piotr posiada DUCHA ŚWIĘTEGO i dzięki tej<span>&nbsp;</span><strong>mocy od Boga, wie czego się oni dopuścili.</strong></p>
<p>Piotr wyjawił im to co uczynili nie dlatego, że był świadkiem tych wydarzeń, ale dlatego, że B&oacute;g poprzez Ducha Świętego te informacje mu przekazał.</p>
<p>Wiara Ananiasza jak widać była bardzo mizerna gdyż nie uwierzył, że B&oacute;g poprzez swojego Ducha widzi co on czyni ze swoją żoną. W rezultacie Piotr wyjaśnia, że Ananiasz nie<span>&nbsp;</span><strong>ludziom</strong><span>&nbsp;</span>(kt&oacute;rym to opowiada skłamał) ale samemu BOGU, kt&oacute;ry mocą swego Ducha wiedział dokładnie co on uczynił. Czy Piotr wierzył w osobowego Ducha Świętego pozostawiam czytelnikom do rozstrzygnięcia. W pierwszych jednak słowach swoich list&oacute;w pomija Ducha w pozdrowieniach (2Piotra 1:2 BW):</p>
<blockquote>
<p><em>&ldquo;Łaska i pok&oacute;j niech się wam rozmnożą przez poznanie<span>&nbsp;</span><strong>Boga i Pana naszego, Jezusa Chrystusa.</strong><span>&nbsp;</span>&ldquo;</em></p>
</blockquote>
<h2>Przykład Mojżesza</h2>
<p>Pomocny w zrozumieniu tego może okazać się fragment z księgi Wyjścia 16:2:</p>
<blockquote>
<p><em>&ldquo;I zaczęło szemrać na pustyni całe zgromadzenie Izraelit&oacute;w<span>&nbsp;</span><strong>przeciw Mojżeszowi i przeciw Aaronowi</strong>&rdquo;&nbsp;</em></p>
</blockquote>
<p>W wersecie 8 czytamy natomiast:</p>
<blockquote>
<p><em>&ldquo;Mojżesz powiedział: Wieczorem Pan da wam mięso do jedzenia, a rano chleb do sytości, bo słyszał Pan szemranie wasze<span>&nbsp;</span><strong>przeciw Niemu</strong>. Czymże bowiem my jesteśmy?<span>&nbsp;</span><strong>Nie szemraliście przeciwko nam, ale przeciw Panu</strong>! &ldquo;</em></p>
</blockquote>
<p>Przeciwko komu zatem szemrali Izraelici? Czy na podstawie takiego por&oacute;wnania (wytłuszczony tekst) możemy wysnuć wniosek, że Aaron i Mojżesz są r&oacute;wni z Bogiem, albo że są części Boga?</p>
<p>Inny przykład. W Psalmie 78:35-36 czytamy:</p>
<blockquote>
<p><em>&ldquo;I przypominali sobie, że B&oacute;g jest dla nich skałą, że B&oacute;g Najwyższy ich zbawicielem. Lecz<span>&nbsp;</span><strong>oszukiwali Go swymi ustami</strong><span>&nbsp;</span>i kłamali Mu<span>&nbsp;</span><strong>swoim językiem</strong>&ldquo;</em></p>
</blockquote>
<p>Sformułowanie<span>&nbsp;</span><strong>kłamać językiem</strong><span>&nbsp;</span>nie odnosi się dosłownie do tej części ciała ludzkiego, ale sł&oacute;w jakie człowiek POSŁUGUJĄC się językiem wypowiada. Podobnie B&oacute;g posłużył się swoim Duchem, żeby coś zdziałać, tak jak człowiek ustami i językiem, żeby wypowiedzieć słowo. To nie język czy usta były kłamcami, ale człowiek, do kt&oacute;rego one należały.</p>
<p>Tak więc kłamstwo wobec&nbsp; Ducha Świętego (narzędzia wykonującego wolę Boga) jest też kłamstwem wobec samego Boga i na odwr&oacute;t. Kłamać można bowiem nie tylko osobie, ale kłamać można także przeciwko prawdzie (zob. Jakuba 3:14).</p>
<h3>Duch Boży a Duch człowieka</h3>
<p>Na koniec jeszcze jedna ważna kwestia. Jeżeli Pismo Święte m&oacute;wi, że człowiek może być utrapiony na duchu, że duch się w nim raduje, że jego duch jest skruszony to zapewne zgodzisz się, że te określenia tyczą się CZŁOWIEKA chociaż mowa jest w nich o DUCHU. Jest więc zrozumiałe, że także Duch Boży posiada wszystkie cechy odnoszące się do Boga. Nie ma jednak potrzeby, by myśleć o Duchu jako całkiem innej i odrębnej osobie. Proste objaśnienie daje Paweł, kiedy por&oacute;wnuje Ducha Bożego z duchem ludzkim w 1 Koryntian 2:11 (BT):</p>
<blockquote>
<p><em>&rdquo; Kto zaś z ludzi zna to, co ludzkie, jeżeli nie<span>&nbsp;</span><strong>duch, kt&oacute;ry jest w człowieku</strong>? Podobnie i tego, co<strong><span>&nbsp;</span>Boskie, nie zna nikt, tylko Duch Boży</strong>.&rdquo;&nbsp;</em></p>
</blockquote>
<p>Czytamy w tym fragmencie, że&nbsp; tego co Boskie nie zna nikt, tylko Duch Boży. Paweł następnie por&oacute;wnuje działanie tego &bdquo;ducha&rdquo; z wewnętrzną samoświadomością człowieka. &bdquo;<em>Kto zaś z ludzi zna to, co ludzkie, jeżeli nie<span>&nbsp;</span><strong>duch, kt&oacute;ry jest w człowieku</strong>?&nbsp;</em>&rdquo; Duch człowieka jest więc względem myśli danej osoby tym samym, czym jest Duch Boży względem myśli Boga. Zadaj sobie pytanie czy duch będący w człowieku jest odrębną od Ciebie osobą?</p>
<p>&nbsp;</p>
<div>
<h3>Pokrewne tematy</h3>
<ul>
<li class="bawmrp_manual"><a href="https://mojabiblia.github.io/a/48.html" style="text-decoration:none">Duch Święty &ndash; palcem Boga?</a></li>
<li class="bawmrp_manual"><a href="https://mojabiblia.github.io/a/47.html" style="text-decoration:none">Duch Święty zstępuje na Marię &ndash; Łukasza 1:35 ?</a></li>
<li class="bawmrp_manual"><a href="https://mojabiblia.github.io/a/46.html" style="text-decoration:none">Czy Ducha Świętego można dzielić i rozdawać? &ndash; Liczb 11:17</a></li>
<li class="bawmrp_manual"><a href="https://mojabiblia.github.io/a/45.html" style="text-decoration:none">Moc z wysokości &ndash; Łukasza 24:49</a></li>
</ul>
</div>
</div>

</br></br>
<a href="https://mojabiblia.github.io/a" style="text-decoration:none;text-align: left;"> ↞ Spis treści </a>&nbsp;&nbsp;&nbsp;<a href="https://mojabiblia.github.io/a/69.html" style="text-decoration:none;"> Następny artykuł ↠ </a></br>

</br>
<hr />
<p><em>kopia strony: <a href="https://blog.antytrynitarianie.pl/klamstwo-duchowi" style="text-decoration: none;">https://blog.antytrynitarianie.pl/klamstwo-duchowi</a> Wszelkie prawa autorskie należą się autorowi tej strony</em></p>
<hr />

<p style="text-align:right;margin:1px;margin-right:5px">
<!-- hitwebcounter Code START -->
<a href="https://www.hitwebcounter.com" target="_blank">
<img src="https://hitwebcounter.com/counter/counter.php?page=7877198&style=0007&nbdigits=7&type=page&initCount=0" title="Free Counter" Alt="web counter"   border="0" /></a> 
</p>
<p style="text-align:right;font-size:8pt;margin:1px;">384d36a71b</p>
</div>
</body>
