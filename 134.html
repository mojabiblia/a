<html lang="pl-PL">
<head>
<meta charset="UTF-8" />
<title>Okup Jezusa, a kwestia Trójcy – 1 Tymoteusza 2:6</title>

<meta name="description" content="Okup Jezusa, a kwestia Trójcy – 1 Tymoteusza 2:6 blog.antytrynitarianie.pl bóg jezus trójca wiara antytrynitarianie unitarianizm unitarianie"/>
<meta name="robots" content="max-snippet:-1, max-image-preview:large, max-video-preview:-1"/>
<link rel="canonical" href="https://mojabiblia.github.io/a/134.html" />
<meta property="og:locale" content="pl_PL" />
<meta property="og:type" content="website" />
<meta property="og:title" content="Okup Jezusa, a kwestia Trójcy – 1 Tymoteusza 2:6" />
<meta property="og:description" content="Okup Jezusa, a kwestia Trójcy – 1 Tymoteusza 2:6 blog.antytrynitarianie.pl bóg jezus trójca wiara antytrynitarianie unitarianizm unitarianie" />

<!-- Global site tag (gtag.js) - Google Analytics -->
<script async src="https://www.googletagmanager.com/gtag/js?id=G-J82TNZTTRH"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());

  gtag('config', 'G-J82TNZTTRH');
</script>

</head>
<body>
  
<div style="max-width: 1000px;margin: auto;">

<a href="https://mojabiblia.github.io/a" style="text-decoration:none"> ↞ Spis treści </a></br></br>

<h1 class="art-postheader entry-title">Okup Jezusa, a kwestia Tr&oacute;jcy &ndash; 1 Tymoteusza 2:6</h1>
<div>
<h1>Okup &ndash; zapominany argument antytrynitarny.</h1>
<p>W jakim celu Syn Człowieczy pojawił się na Ziemi?</p>
<p>Nie musimy się tego domyślać, gdyż Pan Jezus sam to wyjaśnia, w ewangelii Marka 10:45 (BT):</p>
<blockquote>
<p><em>&ldquo;Albowiem Syn Człowieczy nie przyszedł, aby mu służono, lecz aby służyć i<span>&nbsp;</span><strong>oddać swe życie na okup za wielu</strong>. &ldquo;</em></p>
</blockquote>
<p>Zapewne zgodzisz się z tym, że jednym z ważnych powod&oacute;w pojawienia się Jezusa, było jak on sam to powiedział<span>&nbsp;</span><strong>oddanie swojego życia na okup za wielu</strong>. Doskonale rozumieli to pierwsi chrześcijanie. W 1 liście do Tymoteusza 2:6 (BW), Paweł oświadcza o Jezusie:</p>
<blockquote>
<p><em>&ldquo;Kt&oacute;ry siebie samego złożył jako<span>&nbsp;</span><strong>okup za wszystkich</strong>, aby o tym świadczono we właściwym czasie&rdquo;</em></p>
</blockquote>
<p>Może zastanawiasz się, jak złożenie przez Jezusa<span>&nbsp;</span><strong>ofiary ze swojego życia</strong>, wiąże się z tematem Tr&oacute;jcy? Wyjaśnimy to za chwilę. Najpierw jednak odpowiedzmy sobie na pytanie&nbsp; &ndash; czym jest okup, i dlaczego jest niezbędny dla naszego zbawienia?</p>
<h2>Czym jest okup?</h2>
<p>Czy zgodzisz się z tym, że okup to cena jaką się płaci za uwolnienie kogoś z niewoli? Podobne znaczenie, mają&nbsp; hebrajskie i&nbsp;greckie określenia tłumaczone w Piśmie Świętym na &bdquo;okup&rdquo;. Zwracają one uwagę na cenę, kt&oacute;rą należy uiścić, by dokonać wyzwolenia, inaczej m&oacute;wiąc wybawienia czy wykupienia.</p>
<p>Pan Jezus ofiarowując swoje<strong><span>&nbsp;</span>&bdquo;życie&rdquo;</strong><span>&nbsp;</span>(umierając za nas męczeńską śmiercią) &ndash; &bdquo;zapłacił okup za całą ludzkość wziętą<span>&nbsp;</span><strong>w niewolę grzechu i śmierci</strong>&rdquo;!</p>
<p>Ta niewola rozpoczęła się w chwili, kiedy Adam i Ewa dopuścili się grzechu, tracąc błogosławieństwo Boże i możliwość życia wiecznego (w tym życia dla wszystkich swoich potomk&oacute;w).</p>
<p>Od tego czasu wszyscy ludzie od urodzenia są w niewoli śmierci, z kt&oacute;rej nie mogli się sami z siebie wyzwolić. Adam i Ewa stracili bowiem możliwość życia wiecznego, a co za tym idzie, nie mogli tego daru przekazać swojemu potomstwu.</p>
<p>Począwszy od Abla, ludzie zaczęli Bogu składać ofiary dowodząc, że są świadomi&nbsp; potrzeby odkupienia. Niestety ani ofiary z pokarm&oacute;w, ani ofiary ze zwierząt nie r&oacute;wnoważyły utraty doskonałości, kt&oacute;rą poprzez grzech Adam stracił. Te ofiary były jednak cieniem tego, czego dokonać miał w przyszłości dla naszego zbawienia obiecany Mesjasz, czyli Chrystus. &nbsp;Tym Mesjaszem okazał się doskonały syn Boży, a nasz wybawca Jezus. Tylko on, &ldquo;<em><strong>kt&oacute;ry nie dopuścił się grzechu</strong>, &hellip; (1Piotra 2:22 BW)</em>&ldquo;, m&oacute;gł złożyć ofiarę doskonałą, by wykupić nas z niewoli odziedziczonej po Adamie. Gdyby chodziło nie o Jezusa człowieka , ale o samego wcielonego Boga, lub jego rzekomą jedną z os&oacute;b, to czy m&oacute;wienie o Jezusie, że &ldquo;<strong>nie popełnił grzechu</strong>&rdquo; nie byłoby absurdalne?</p>
<h3>Czy Pismo Święte uczy, że ofiara za nas wszystkich miała być złożona z Boga?</h3>
<p>W 1 Koryntian 15:21,22 czytamy (BW):</p>
<blockquote>
<p><em>&ldquo;Skoro bowiem przyszła<span>&nbsp;</span><strong>przez człowieka śmierć</strong>, przez<span>&nbsp;</span><strong>człowieka też przyszło zmartwychwstanie</strong>. Albowiem jak w Adamie wszyscy umierają, tak też<span>&nbsp;</span><strong>w Chrystusie wszyscy zostaną ożywieni</strong>.&rdquo;</em></p>
</blockquote>
<p>Nie bez powodu Paweł napisał, że przez człowieka przyszło zmartwychwstanie. Tym człowiekiem i &ldquo;<strong><em>ostatnim Adamem</em></strong>&ldquo;, okazał się nie kto inny jak obiecany i oczekiwany Mesjasz! Zapłacenie okupu wymagało zatem<span>&nbsp;</span><strong>śmierci</strong><span>&nbsp;</span>&ldquo;<em>bożego Baranka</em>&ldquo;, doskonałego człowieka, będącego odpowiednikiem doskonałego Adama (przed popełnieniem przez niego grzechu).</p>
<p>Taki tok rozumowania potwierdza list do Rzymian 5:12,14 (BW) gdzie czytamy:</p>
<blockquote>
<p><em>&ldquo;Przeto jak<span>&nbsp;</span><strong>przez jednego człowieka grzech wszedł na świat</strong>, a przez grzech śmierć,<span>&nbsp;</span><strong>tak i na wszystkich ludzi śmierć przyszła</strong>, bo wszyscy zgrzeszyli &hellip; Lecz śmierć panowała od Adama aż do Mojżesza nawet nad tymi, kt&oacute;rzy nie popełnili takiego przestępstwa jak<span>&nbsp;</span><strong>Adam, będący obrazem tego, kt&oacute;ry miał przyjść.</strong><span>&nbsp;</span>&ldquo;</em></p>
</blockquote>
<p>Doskonale stworzony Adam był obrazem doskonałego Jezusa, o kt&oacute;rym pismo Święte nie bez przyczyny m&oacute;wi, jako o &ldquo;<em><strong>ostatnim Adamie</strong></em>&rdquo; (1 Kor. 15:45 BT2).</p>
<blockquote>
<p><em>&ldquo;Tak też jest napisane: Stał się pierwszy człowiek, Adam, duszą żyjącą, a<span>&nbsp;</span><strong>ostatni Adam</strong><span>&nbsp;</span>duchem ożywiającym.&rdquo;</em></p>
</blockquote>
<h3>Jak<span>&nbsp;</span><strong>temat okupu</strong>, wiąże się z tematem Tr&oacute;jcy?</h3>
<p>Jezusowa, ofiara stanowiąca okup za ludzkość, to bardzo niewygodny temat dla trynitarzy. Chodzi mianowicie o fakt<span>&nbsp;</span><strong>złożenia przez Pana Jezusa życia w ofierze<span>&nbsp;</span></strong>(nie tylko ciała, czy ziemskiego sobowt&oacute;ra).</p>
<p>Zakładając, że&nbsp; Jezus rzeczywiście złożył<span>&nbsp;</span><strong>swoje życie</strong><span>&nbsp;</span>w ofierze, nie m&oacute;gł nadal żyć jako druga osoba Boga w niebie. Pismo jak pr&oacute;bują to sugerować trynitarze, nie m&oacute;wi bowiem o złożeniu<strong><span>&nbsp;</span>ofiary z ciała,<span>&nbsp;</span></strong>ale o złożeniu<strong><span>&nbsp;</span>ofiary ze swojego ŻYCIA! W<span>&nbsp;</span></strong>Jana 10:11 (BT2) czytamy:</p>
<blockquote>
<p><em>&ldquo;Ja jestem dobrym pasterzem. Dobry pasterz<span>&nbsp;</span><strong>daje życie swoje</strong><span>&nbsp;</span>za owce&rdquo;</em></p>
</blockquote>
<p>Przyznają to otwarcie chociażby Adwentyści Dnia Si&oacute;dmego, pisząc w książce &bdquo;Tr&oacute;jca&rdquo; (Woodrow Whidden, John W. Reeve, Jerry Moon nastr.183):</p>
<blockquote>
<p><em>&bdquo;(&hellip;) wiara w Tr&oacute;jcę umniejsza wartość odkupienia &hellip;. wieczny, samoistny B&oacute;g nie może umrzeć, to jeśli Chrystus posiadałby samoistność jako B&oacute;g, w&oacute;wczas nie m&oacute;głby umrzeć na Golgocie. Gdyby umarło tylko Jego człowieczeństwo, w&oacute;wczas Jego ofiara byłaby jedynie ludzka&hellip;&rdquo; W Biblii czytamy o tym, że B&oacute;g Wszechmocny- B&oacute;g Ojciec &bdquo;od zawsze ma nieśmiertelność&rdquo; a to wyklucza możliwość oddania &bdquo;swego życia na okup za ludzkość&rdquo;!</em></p>
</blockquote>
<p>Prorokini Adwentyst&oacute;w, Ellen White chcąc wybrnąć jakoś z tej sprzeczności twierdziła: &bdquo;<em>Człowieczeństwo umarło, boskość nie umarła</em>&rdquo;. Stwierdzeniem tym wpisywała się w filozofię trynitaryzmu nazwaną<span>&nbsp;</span><a href="https://mojabiblia.github.io/a/129.html"><strong>unią hipostatyczną</strong></a>!</p>
<p>Czyżby ziemski Jezus byłby tylko marionetką drogiej osoby Boga? W kt&oacute;rym miejscu tak naucza Pismo Święte?</p>
<p>Czy zwrot biblijny &bdquo;<em>oddał<span>&nbsp;</span><strong>swe życie w ofierze</strong><span>&nbsp;</span>za ludzkość</em>&rdquo; miałby jakikolwiek sens gdyby Pan Jezus poświęcił tylko<span>&nbsp;</span><strong>część siebie</strong><span>&nbsp;</span>(&bdquo;naturę ludzką&rdquo;) i tak naprawdę cały czas żył jako odrębna istota duchowa?</p>
<p>Czy można by było m&oacute;wić o Jezusie, że był &ldquo;<em><strong>prawdziwym człowiekiem&rdquo;</strong></em>, gdyby w niebie nadal był jego odpowiednik duchowy lub duchowy sobowt&oacute;r?</p>
<h2>Odpowiedni okup</h2>
<p>Podkreślmy, że<span>&nbsp;</span><strong>żaden z naturalnie urodzonych potomk&oacute;w, Adama i Ewy</strong><span>&nbsp;</span>nie m&oacute;gł wykupić ludzkość z grzechu i śmierci. Nie m&oacute;gł, gdyż każdy z nich odziedziczył po Adamie niedoskonałość i nie stanowił &bdquo;odpowiedniego okupu&rdquo;, w por&oacute;wnaniu z doskonałym Adamem z przed dokonania grzechu!&nbsp; Dlatego też, było koniecznym, żeby B&oacute;g poprzez swojego Ducha spowodował poczęcie w łonie matki Jezusa,<span>&nbsp;</span><strong>bez ingerencji ziemskiego Ojca</strong>, o czym czytamy w Łukasza 1:34-35 (POZ):</p>
<blockquote>
<p><em>&ldquo;Maryja rzekła do anioła: Jakże to się stanie, skoro nie znam męża? Anioł jej odpowiedział:<span>&nbsp;</span><strong>Duch Święty zstąpi na ciebie i moc Najwyższego</strong><span>&nbsp;</span>okryje cię jak obłok. Dlatego też święte [dziecko], kt&oacute;re się narodzi, będzie nazwane Synem Bożym.&rdquo;</em></p>
</blockquote>
<p>Biblia nigdzie nie m&oacute;wi, że<span>&nbsp;</span><strong><a href="https://mojabiblia.github.io/a/117.html">Jezus się wcielił w człowieka</a></strong>, ale, że<span>&nbsp;</span><strong>jako człowiek się urodził</strong>.</p>
<p>Okup musiał być złożony<span>&nbsp;</span><strong>z doskonałego człowieka, a nie części Boga</strong>. Musiał zr&oacute;wnoważyć to co zostało utracone, więc ofiara z Boga, nie miała by tutaj sensu.</p>
<p>Kto wobec tego byłby odpowiednim okupem? Czy druga osoba Boga, czy raczej doskonały, bezgrzeszny człowiek, nazwany&nbsp; &bdquo;ostatnim Adamem&rdquo;?</p>
<p>Doskonale rozumiał rolę Jezusa, Jan Chrzciciel m&oacute;wiąc o nim: &ldquo;<strong><em>Oto Baranek Boży, kt&oacute;ry gładzi grzech świata</em></strong>&ldquo;. Czy Barankiem paschalnym był sam B&oacute;g?</p>
<p>Jan wiedział, że Chrystus był gotowy oddać swoje życie w&nbsp;ofierze na ołtarzu przebłagalnym niebiańskiego Ojca.</p>
<h3>Pośrednik</h3>
<p>Do naszych rozważań warto dodać, rolę Jezusa jako<span>&nbsp;</span><strong>pośrednika pomiędzy Bogiem a ludźmi.<span>&nbsp;</span></strong>Jeżeli zgodnie z unią hipostatyczną Jezus jest wcielonym Bogiem, to<span>&nbsp;</span><strong>kto jest pośrednikiem pomiędzy Bogiem a ludźmi<span>&nbsp;</span></strong>zgodnie ze słowami z 1 Tymoteusza 2:5 (BT)</p>
<blockquote>
<p>&nbsp;<em>&rdquo; Albowiem jeden jest B&oacute;g,&nbsp;<span>&nbsp;</span><strong>jeden też pośrednik między Bogiem a ludźmi</strong>,<span>&nbsp;</span><strong>człowiek</strong>, Chrystus Jezus&rdquo;</em></p>
</blockquote>
<p>Czy zastanawiałeś się, dlaczego rozdzielono w tym wersecie Boga od Jezusa, jako pośrednika? Odpowiedź może być tylko jedna &ndash; Jezus nie wchodzi w skład wieloskładnikowego Boga! Jest od Boga Kimś całkowicie odrębnym, gdyż to właśnie On jest pośrednikiem pomiędzy<span>&nbsp;</span><strong>dwoma stronami<span>&nbsp;</span></strong>(Bogiem a ludźmi)<span>&nbsp;</span><strong>,</strong><span>&nbsp;</span>a nie<strong><span>&nbsp;</span>sam pomiędzy sobą.<span>&nbsp;</span></strong>Pośrednik nie może być<strong><span>&nbsp;</span>stroną w sporze,</strong><span>&nbsp;</span>i nie można m&oacute;wić o pośredniku jeżeli Jezus byłby częścią Boga!</p>
<h3>Trudne pytania</h3>
<p>Niestety, przyjmując dogmat Tr&oacute;jcy, trynitarz musi się zgodzić z takim oto twierdzeniem: B&oacute;g sam z samego siebie, składa ofiarę samemu sobie, i sam jest ofiarodawcą, ofiarą i przyjmującym ofiarę, a dodatkowo jest jeszcze pośrednikiem pomiędzy sobą samym a ludźmi.</p>
<p>Do takich właśnie absurd&oacute;w w prostej linii prowadzi wiara w tr&oacute;josobowego Boga.</p>
<p>Zwolennicy unii hipostatycznej czy trynitaryzmu mają więc ogromny problem z wytłumaczeniem, jak<span>&nbsp;</span><strong>nieśmiertelny B&oacute;g</strong><span>&nbsp;</span>m&oacute;gł oddać swoje życie w ofierze. Biblia natomiast już w proroctwach zapowiadała, że dokona tego człowieczy Mesjasz, zgodnie z tym o czym czytamy w Izajasza 53:12 (BW):</p>
<blockquote>
<p><em>&ldquo;Dlatego dam mu dział wśr&oacute;d wielkich i z mocarzami będzie dzielił łupy za to,<span>&nbsp;</span><strong>że ofiarował na śmierć swoją duszę</strong><span>&nbsp;</span>i do przestępc&oacute;w był zaliczony. On to poni&oacute;sł grzech wielu i wstawił się za przestępcami. &ldquo;</em></p>
</blockquote>
<p>Gdyby Jezus był częścią nieśmiertelnego Boga jak czytamy u Tymoteusza, nie m&oacute;głby oddać za nas swego życia (duszy)&nbsp; w ofierze!</p>
<p>W Habakuka 1:12 (<em>BT III)</em><span>&nbsp;</span>czytamy bowiem wyraźnie &ldquo;<em>Panie, Boże m&oacute;j Święty,<span>&nbsp;</span><strong>kt&oacute;ry nie umierasz?</strong><span>&nbsp;</span>&ldquo;.</em></p>
<p>Kolejnym problemem dla trynitaryzmu, związanym z okupem&nbsp; jest zmartwychwstanie. Biblia wielokrotnie uczy o zmartwychwstaniu Pana Jezusa. Nigdzie natomiast nie uczy o &bdquo;ciało-powstaniu&rdquo; Jezusa, a tak to przecież widzą trynitarze uczący o unii hipostatycznej!</p>
<p>Słowo<span>&nbsp;</span><strong>zmartwych</strong>wstanie, już samo w sobie podkreśla, że ktoś musiał być martwy zanim został wskrzeszony z powrotem do życia.&nbsp; Czy można powstać z martwych żyjąc cały czas w niebie? Wyjaśniamy to szczeg&oacute;łowo we wpisie &ldquo;<a href="https://mojabiblia.github.io/a/67.html"><strong>Zmartwychwstanie Jezusa przeczy Tr&oacute;jcy</strong></a>&rdquo;</p>
<h4>Niebiblijna nauka</h4>
<p>Trynitarze, tłumaczący po swojemu nauki o: okupie, śmierci i zmartwychwstaniu Pana Jezusa nie mają nic wsp&oacute;lnego z Biblią. Są jedynie plagiatorami nauk hinduistycznych o: inkarnacji, awatarach, czy też reinkarnacji. To we wschodnich religiach naucza się o wcielaniu się Boga w człowieka. Biblia nic takiego jednak na swoich stronach nie naucza!</p>
<p>Czy trynitarna filozofia jest w stanie, u szczerych czytelnik&oacute;w Biblii zagłuszyć prawdy zawartej w tej księdze? Nie. Z kt&oacute;rej byśmy strony bowiem nie badali Słowa Bożego, ono zawsze będzie stało na straży żelaznej prawdy o JEDNYM BOGU i jednym pośredniku<em>.</em></p>
<p>Przy poszukiwaniach biblijnej odpowiedzi na pytanie: Czy B&oacute;g jest Tr&oacute;jcą&rdquo;&nbsp; &ndash; weź pod uwagę argumenty związane ze złożeniem życia w ofierze, przez Pana Jezusa.</p>
<p>Rozważenie w oparciu o Biblię tej nauki pomoże&nbsp; Ci dodatkowo dostrzec ogrom miłości Boga Ojca oraz Jego Syna &ndash; Jezusa Chrystusa do pozbawionych nadziei na życie wieczne ludzi!</p>
<div>
<h3>Pokrewne tematy</h3>
<ul>
<li class="bawmrp_manual"><a href="https://mojabiblia.github.io/a/131.html" style="text-decoration:none">Czego nas uczą teksty mesjanistyczne Starego Testamentu? &ndash; Łukasza 24:44</a></li>
<li class="bawmrp_manual"><a href="https://mojabiblia.github.io/a/129.html" style="text-decoration:none">Czy Pan Jezus miał dwie natury? Hebrajczyk&oacute;w 13:8,9</a></li>
<li class="bawmrp_manual"><a href="https://mojabiblia.github.io/a/78.html" style="text-decoration:none">Jezus jako Baranek Boży &ndash; Jana 1:29</a></li>
<li class="bawmrp_manual"><a href="https://mojabiblia.github.io/a/76.html" style="text-decoration:none">Czy Mesjasz miał być Bogiem? &ndash; Łukasza 9:20</a></li>
</ul>
</div>
</div>

</br></br>
<a href="https://mojabiblia.github.io/a" style="text-decoration:none;text-align: left;"> ↞ Spis treści </a>&nbsp;&nbsp;&nbsp;<a href="https://mojabiblia.github.io/a/135.html" style="text-decoration:none;"> Następny artykuł ↠ </a></br>

</br>
<hr />
<p><em>kopia strony: <a href="https://blog.antytrynitarianie.pl/okup-jezusa" style="text-decoration: none;">https://blog.antytrynitarianie.pl/okup-jezusa</a> Wszelkie prawa autorskie należą się autorowi tej strony</em></p>
<hr />

<p style="text-align:right;margin:1px;margin-right:5px">
<!-- hitwebcounter Code START -->
<a href="https://www.hitwebcounter.com" target="_blank">
<img src="https://hitwebcounter.com/counter/counter.php?page=7879340&style=0007&nbdigits=7&type=page&initCount=0" title="Free Counter" Alt="web counter"   border="0" /></a> 
</p>
<p style="text-align:right;font-size:8pt;margin:1px;">2d430ea5dd</p>
</div>
</body>
