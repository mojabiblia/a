<html lang="pl-PL">
<head>
<meta charset="UTF-8" />
<title>Kim jest Bóg - Kto jest Bogiem Biblii</title>

<meta name="description" content="Kim jest Bóg - Kto jest Bogiem Biblii blog.antytrynitarianie.pl bóg jezus trójca wiara antytrynitarianie unitarianizm unitarianie"/>
<meta name="robots" content="max-snippet:-1, max-image-preview:large, max-video-preview:-1"/>
<link rel="canonical" href="https://mojabiblia.github.io/a/157.html" />
<meta property="og:locale" content="pl_PL" />
<meta property="og:type" content="website" />
<meta property="og:title" content="Kim jest Bóg - Kto jest Bogiem Biblii" />
<meta property="og:description" content="Kim jest Bóg - Kto jest Bogiem Biblii blog.antytrynitarianie.pl bóg jezus trójca wiara antytrynitarianie unitarianizm unitarianie" />

<!-- Global site tag (gtag.js) - Google Analytics -->
<script async src="https://www.googletagmanager.com/gtag/js?id=G-J82TNZTTRH"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());

  gtag('config', 'G-J82TNZTTRH');
</script>

</head>
<body>
  
<div style="max-width: 1000px;margin: auto;">

<a href="https://mojabiblia.github.io/a" style="text-decoration:none"> ↞ Spis treści </a></br></br>

<h1 class="art-postheader entry-title">Kim jest B&oacute;g</h1>
<div>
<h1>Kto jest Bogiem Biblii</h1>
<p>We wcześniejszym &nbsp; artykule<span>&nbsp;</span><strong><a href="https://mojabiblia.github.io/a/155.html">Kim jest Jezus</a></strong><span>&nbsp;</span>przytoczyliśmy określenia jakie Pismo Święte stosuje do Pana Jezusa. W przeciwieństwie do określeń trynitarnych takich jak Tr&oacute;jca czy Tr&oacute;jjedyny B&oacute;g, wszystkie podane określenia zastosowane do Jezusa<span>&nbsp;</span><strong>mają umocowanie w Słowie Bożym</strong>.</p>
<p>Dla przypomnienia, oto kilka z nich</p>
<ul>
<li><a href="https://mojabiblia.github.io/a/76.html" style="text-decoration:none;">Jezus jest<span>&nbsp;</span><strong>Mesjaszem</strong></a><span>&nbsp;</span>&ndash; Marka 8:29; Jana 1:41</li>
<li><a href="https://mojabiblia.github.io/a/44.html" style="text-decoration:none"><strong>Pośrednikiem</strong><span>&nbsp;</span>pomiędzy Bogiem a ludźmi</a><span>&nbsp;</span>&ndash; 1 Tymoteusza 2:5; Jana 14:6</li>
<li><a href="https://mojabiblia.github.io/a/70.html" style="text-decoration:none"><strong>Sługą Jahwe</strong></a><span>&nbsp;</span>&ndash; Izajasza 42:1, Dzieje Apostolskie 4:27</li>
<li><a href="https://mojabiblia.github.io/a/77.html" style="text-decoration:none"><strong>Arcykapłanem</strong><span>&nbsp;</span>na wz&oacute;r Melchizedeka</a><span>&nbsp;</span>&ndash; Hebrajczyk&oacute;w 6:20; Psalm 110:4</li>
<li><a href="https://mojabiblia.github.io/a/138.html" style="text-decoration:none">Naszym<span>&nbsp;</span><strong>Panem</strong></a><span>&nbsp;</span>&ndash; Filipian 2:6; Efezjan 4:5,6</li>
<li><a href="https://mojabiblia.github.io/a/136.html" style="text-decoration:none">Bożym<span>&nbsp;</span><strong>Dziedzicem</strong></a><span>&nbsp;</span>&ndash; Hebrajczyk&oacute;w 1:2; Marka 12:1-8</li>
<li><a href="https://mojabiblia.github.io/a/122.html" style="text-decoration:none"><strong>Synem Boga Najwyższego</strong></a><span>&nbsp;</span>&ndash; Łukasza 1:32; Łukasza 1:35</li>
<li><a href="https://mojabiblia.github.io/a/65.html" style="text-decoration:none"><strong>Pierworodnym</strong></a><span>&nbsp;</span>&ndash; Kolosan 1:15, Hebrajczyk&oacute;w 1:6</li>
<li><strong><a href="https://mojabiblia.github.io/a/43.html" style="text-decoration:none">Zrodzonym</a></strong>&ndash; Psalm 2:7, Hebrajczyk&oacute;w 5:5</li>
<li><a href="https://mojabiblia.github.io/a/40.html" style="text-decoration:none"><strong>Podporządkowany</strong><span>&nbsp;</span>Bogu Ojcu</a><span>&nbsp;</span>&ndash; 1 Koryntian 11:3, Jana 14:28</li>
</ul>
<p>Jak uważasz? Czy te zwroty wskazują na Jezusa jako część Tr&oacute;jcy czy raczej na Jezusa Syna Boga i obiecanego<span>&nbsp;</span><a href="https://mojabiblia.github.io/a/76.html"><strong>Mesjasza</strong></a>?</p>
<p>Dokładna analiza tych określeń prowadzi do wniosku, że<span>&nbsp;</span><strong>nie można</strong><span>&nbsp;</span>wielu z nich zastosować do Boga. Czy o Bogu możemy powiedzieć, że jest pierworodny, zrodzony, lub że jest komukolwiek podporządkowany?</p>
<p>Podobnie zwroty: Pośrednik, Arcykapłan, jak r&oacute;wnież Boży Dziedzic czy<span>&nbsp;</span><a href="https://mojabiblia.github.io/a/70.html">Sługa Jahwe</a><span>&nbsp;</span>wskazują na pośrednią role Jezusa względem Boga JHWH.</p>
<p>W podsumowaniu podkreśliliśmy, że naszym celem<span>&nbsp;</span><strong>nie jest pomniejszenie rangi i roli Jezusa</strong>. Zauważamy jednak wyraźną r&oacute;żnicę pomiędzy Bogiem Ojcem a Jego umiłowanym Synem.</p>
<p>Dla por&oacute;wnania i uzupełnienia wcześniejszego artykułu podajemy poniżej kilka określeń zastosowanych do Boga JHWH.</p>
<h3>Określenia Boga JHWH w Biblii</h3>
<p>W przeciwieństwie do zależnej pozycji Pana Jezusa względem Ojca, B&oacute;g&nbsp; JHWH jest,<span>&nbsp;</span><strong>całkowicie niezależnym, nieuwarunkowanym i niczym nieograniczonym Absolutem</strong>.</p>
<p>Analizując poniżej przedstawione określenia zastosowane do Boga, zwr&oacute;ć uwagę na r&oacute;żnicę pomiętym tym, jak określa Słowo Boże Jezusa a jak Boga JHWH.</p>
<ul>
<li><a href="https://mojabiblia.github.io/a/99.html" style="text-decoration:none;">B&oacute;g ma osobiste imię<span>&nbsp;</span><strong>JHWH<span>&nbsp;</span></strong></a>&ndash; Psalm 83: 19; Izajasza 37:16; 2 Kr&oacute;l&oacute;w 19:19</li>
<li><a href="https://mojabiblia.github.io/a/132.html" style="text-decoration:none;"><strong>JHWH jest jedynym Bogiem<span>&nbsp;</span></strong></a>-Powt&oacute;rzonego Prawa 6:4; Marka 12:29</li>
<li><a href="https://mojabiblia.github.io/a/59.html" style="text-decoration:none;">Jest<span>&nbsp;</span><strong>Bogiem Najwyższym<span>&nbsp;</span></strong></a>&ndash; Psalm 92:2; Łukasza 1:32; Daniela 5:21</li>
<li><a href="https://mojabiblia.github.io/a/126.html" style="text-decoration:none;">Jest<span>&nbsp;</span><strong>Bogiem Wszechmocnym<span>&nbsp;</span></strong></a>&ndash; Rodzaju 17:1; Psalm 91:1</li>
<li><strong><a href="https://mojabiblia.github.io/a/40.html" style="text-decoration:none;">Nikomu nie podlega</a><span>&nbsp;</span></strong>-Psalm 89:7; 1 Koryntian 15:27,28</li>
<li><a href="https://mojabiblia.github.io/a/63.html" style="text-decoration:none;">B&oacute;g<strong><span>&nbsp;</span>nie ma początku<span>&nbsp;</span></strong></a>&ndash;&nbsp; Psalm 90:2; Izajasza 40:28</li>
<li><a href="https://mojabiblia.github.io/a/126.html" style="text-decoration:none;">B&oacute;g jest<span>&nbsp;</span><strong>pierwszą przyczyną</strong><span>&nbsp;</span>wszystkiego</a><span>&nbsp;</span>&ndash; Izajasza 45:18; 1 do Koryntian 8:6; Hebrajczyk&oacute;w 1:2</li>
</ul>
<p>Czy zgodzisz się z tymi określeniami Boga?</p>
<p>Już na podstawie samego por&oacute;wnania zwrot&oacute;w zastosowanych w Biblii<span>&nbsp;</span><strong>do Boga i Jezusa</strong>, mamy mocne argumenty, żeby odrzucić doktrynę o Tr&oacute;jcy jako fałszywą.</p>
<p>Doktryna ta zakłada bowiem, że wszystkie z rzekomych os&oacute;b<span>&nbsp;</span><strong>są sobie r&oacute;wne i odwieczne</strong>. Jeżeli mają tworzyć jednego Boga, to wszystkie z tych określeń powinny być w Biblii stosowane zar&oacute;wno do Ojca, Syna jak r&oacute;wnież Ducha Świętego!</p>
<p>A czego nauczał Pan Jezus o Bogu? Zapytany przez uczonego w Piśmie kt&oacute;re przykazanie jest największe, Jezus odpowiedział tak jak czytamy w &nbsp; Marka 12:29 (UBG)</p>
<blockquote>
<p><em>&ldquo;Zaś Jezus mu powiedział:<span>&nbsp;</span><strong>Pierwsze ze wszystkich</strong><span>&nbsp;</span>przykazanie: Słuchaj, Israelu!<span>&nbsp;</span><strong>Pan, B&oacute;g nasz, Pan jest jeden</strong>.&rdquo;</em></p>
</blockquote>
<p>Uczony w Piśmie zgodził się z tym m&oacute;wiąc&rdquo;<em>Dobrze, nauczycielu, w prawdzie powiedziałeś,<span>&nbsp;</span><strong>że jeden jest B&oacute;g i nie ma innego, opr&oacute;cz Niego.</strong>&rdquo;<span>&nbsp;</span></em>Jezus w&oacute;wczas odpowiedział słowami zanotowanymi przez Marka 12:34: (UBG):<em><br /></em></p>
<blockquote>
<p><em>&ldquo;A Jezus widząc go, że<span>&nbsp;</span><strong>mądrze odpowiedział</strong>, rzekł mu: Nie daleko jesteś od Kr&oacute;lestwa Boga. I nikt już nie odważył się go pytać&rdquo;</em></p>
</blockquote>
<p>Czy Jezus rozmawiał tutaj o Tr&oacute;jcy czy o Bogu JHWH?</p>
<h2>B&oacute;g w Piśmie Świętym</h2>
<p>Wiele z tych określeń zastosowanych do Boga omawiamy w odrębnych opracowaniach. Nie chcemy się tutaj powtarzać więc odsyłamy to poszczeg&oacute;lnych artykuł&oacute;w.</p>
<p>Dla przykładu w artykule &ldquo;<strong><a href="https://mojabiblia.github.io/a/132.html">Kim jest jeden B&oacute;g dla chrześcijan</a></strong>&rdquo; zwracamy uwagę, że ten<span>&nbsp;</span><strong>Jeden B&oacute;g JHWH</strong>, był Bogiem Izraela, Bogiem Jezusa jak r&oacute;wnież jest naszym Bogiem.</p>
<p>Jezus to tego Boga kazał nam się modlić w modlitwie &ldquo;Ojcze Nasz&rdquo;, i sam wielokrotnie<span>&nbsp;</span><a href="https://mojabiblia.github.io/a/51.html"><strong>modlił się do tego Boga</strong></a>. Już sam zwrot<span>&nbsp;</span><em>Ojcze<span>&nbsp;</span><strong>nasz</strong></em><span>&nbsp;</span>wskazuje, że B&oacute;g jest Bogiem wszystkich wierzących,w tym Bogiem dla swojego Syna.</p>
<p>Jasno to wynika ze sł&oacute;w samego Chrystusa z ewangelii Jana 20:17 (BT):</p>
<blockquote>
<p>&nbsp;<em>&ldquo;Rzekł do niej Jezus: Nie zatrzymuj Mnie, jeszcze bowiem nie wstąpiłem do Ojca. Natomiast udaj się do moich braci powiedz im: Wstępuję<span>&nbsp;</span><strong>do Ojca mego</strong><span>&nbsp;</span>i<span>&nbsp;</span><strong>Ojca waszego</strong><span>&nbsp;</span>oraz<span>&nbsp;</span><strong>do Boga mego i Boga waszego.</strong>&rdquo;</em></p>
</blockquote>
<p>Kolejna myśl, zwraca uwagę, jak ważne jest<span>&nbsp;</span><strong>Imię Boga</strong><span>&nbsp;</span>i czy należy je wymawiać. Omawiamy ten temat w artykułach:<span>&nbsp;</span><a href="https://mojabiblia.github.io/a/99.html"><strong>Czy i jak wymawiać Imię Boga?</strong></a>&nbsp; jak r&oacute;wnież<strong><span>&nbsp;</span><a href="https://mojabiblia.github.io/a/42.html">Imię Boga przeczy Tr&oacute;jcy</a></strong>.</p>
<p>W jednym z artykuł&oacute;w, poruszamy r&oacute;wnież kwestię:<span>&nbsp;</span><a href="https://mojabiblia.github.io/a/93.html"><strong>Czy Imię Boże możemy znaleźć w Nowym Testamencie</strong></a>.</p>
<p>Imię Boże, staramy się zamieszczać w formie tetragramu<span>&nbsp;</span><strong>JHWH</strong>, kt&oacute;ry w wielu polskich przekładach jest tłumaczony jako Jahwe lub Jehowa. Pozwala to czytelnikowi osobiście wymawiać tetragram w taki spos&oacute;b w jaki uważa za właściwy.</p>
<p>Uważamy, że nikt nie&nbsp; jest r&oacute;wny Bogu JHWH, i&nbsp; dlatego&nbsp; nazywany jest On w Biblii<span>&nbsp;</span><strong>Bogiem Najwyższym</strong>!</p>
<p>Określenie<span>&nbsp;</span><strong>B&oacute;g Najwyższy</strong><span>&nbsp;</span>omawiamy we wpisach:<span>&nbsp;</span><strong><a href="https://mojabiblia.github.io/a/122.html">Syn Boga Najwyższego</a></strong><span>&nbsp;</span>jak r&oacute;wnież &ldquo;<a href="https://mojabiblia.github.io/a/153.html"><strong>R&oacute;wność os&oacute;b w Tr&oacute;jcy</strong></a>&ldquo;.</p>
<h2>Tr&oacute;jca w Piśmie Świętym</h2>
<p>A co z Tr&oacute;jcą? Jeżeli chodzi o Tr&oacute;jce, to każdy czytelnik Pisma Świętego doskonale wie, że NIGDZIE w taki spos&oacute;b B&oacute;g nie jest nazwany. Nie znajdziemy w Piśmie Świętym<span>&nbsp;</span><strong>żadnej</strong><span>&nbsp;</span><strong>nauki</strong><span>&nbsp;</span>o Bogu w trzech osobach!</p>
<p>Niekt&oacute;rzy powołują się jednak na 1 Jana 5:7 gdzie wg. przekładu księdza Dąbrowskiego czytamy:</p>
<blockquote>
<p><em>&ldquo;Albowiem<span>&nbsp;</span><strong>Tr&oacute;jca</strong><span>&nbsp;</span>wydaje świadectwo na niebie: Ojciec, Syn i Duch Święty,<span>&nbsp;</span><strong>a Tr&oacute;jca ta jednym jest</strong>.&rdquo;</em></p>
</blockquote>
<p>Ksiądz Dąbrowski najwyraźniej wzorował się tu na Biblii&nbsp; Wujka (podobnie Biblia Gdańska) gdzie w&nbsp; czytamy:</p>
<blockquote>
<p><em>&ldquo;Gdyż<span>&nbsp;</span><strong>trzej są&nbsp;Ci, kt&oacute;rzy&nbsp;świadczą w Niebie</strong>: Ojciec, Słowo i Duch Święty;<span>&nbsp;</span><strong>a Ci trzej są jednym</strong>&rdquo;</em></p>
</blockquote>
<p>Na szczęście, biblistyka rozwinęła się w badaniu manuskrypt&oacute;w Nowego Testamentu tak bardzo, że dziś nie mamy żadnych wątpliwości, że ten zwrot<span>&nbsp;</span><strong>dodany</strong><span>&nbsp;</span>w niekt&oacute;rych przekładach Biblii, to dopisek trynitarnego kopisty. Możemy o tym przeczytać w przypisie do tego wersetu&nbsp; w Biblia Tysiąclecia wyd. IV , w kt&oacute;rej r&oacute;wnież pominięto te słowa.</p>
<blockquote>
<p><em>&bdquo;<strong>brak w&nbsp;najstarszych&nbsp;rękopisach</strong><span>&nbsp;</span>gr. i&nbsp;w&nbsp;najstarszych przekładach. Nie spotykamy ich r&oacute;wnież w&nbsp;ważniejszych kodeksach&nbsp;Wulgaty. Prawdopodobnie stanowiły one<span>&nbsp;</span><strong>marginesową glosę</strong>, p&oacute;źniej w&nbsp;niekt&oacute;rych kodeksach włączoną do tekstu&rdquo;.</em></p>
</blockquote>
<p>Brak w Biblii zdefiniowania &ldquo;<em>jednego Boga w trzech osobach</em>&rdquo;<span>&nbsp;</span><strong>popchnęło trynitarzy do zafałszowania Słowa Bożego</strong>. Przytaczamy ten werset, żeby wskazać jak bardzo zdeterminowani byli zwolennicy Tr&oacute;jcy pr&oacute;bując dodać ten tekst dla uwiarygodnienia tej fałszywej doktryny.</p>
<p>Pomysł trynitarnego zredagowania tego wersetu m&oacute;gł zrodzić się z tego, że w wersecie 7 czytamy, że &ldquo;Trzech jest świadk&oacute;w&rdquo;. Słowo<span>&nbsp;</span><strong>trzech</strong>, pobudziło kopist&oacute;w do<span>&nbsp;</span><strong>przeredagowania tego wersetu</strong><span>&nbsp;</span>w kierunku trynitarnym. Jednakże z 8 wersetu jasno wynika, że tych trzech świadk&oacute;w to: &ldquo;<strong>Duch, woda i krew</strong>&ldquo;.&nbsp; Namaszczenie Duchem Świętym Jezusa, Jego chrzest w wodzie oraz ofiarna śmierć<span>&nbsp;</span><strong>świadczą, że jest Mesjaszem, a nie jedną z os&oacute;b rzekomej Tr&oacute;jcy.</strong></p>
<p>Omawiamy ten werset bardziej szczeg&oacute;łowo w artykule:<span>&nbsp;</span><a href="https://mojabiblia.github.io/a/30.html"><strong>Ci trzej są jednym &ndash; 1 Jana 5:7</strong></a>.</p>
<h3>W imię Ojca i Syna i Ducha Świętego</h3>
<p>A co możemy powiedzieć o wersecie z<span>&nbsp;</span><strong>Mateusza 28:19,<span>&nbsp;</span></strong>gdzie czytamy wg. Biblii Tysiąclecia:</p>
<p><em>&nbsp;&nbsp;&nbsp;&nbsp;&nbsp;&nbsp;&nbsp; &ldquo;Idźcie więc i nauczajcie wszystkie narody, udzielając im chrztu<span>&nbsp;</span><strong>w imię Ojca i Syna, i Ducha Świętego</strong>.&rdquo;</em></p>
<p>Ten uwielbiany przez trynitarzy werset, niestety r&oacute;wnież padł ofiarą &ldquo;dostosowania go&rdquo; do trynitarnych pogląd&oacute;w.</p>
<p>Przeinaczenie tekstu wyszło na jaw w&oacute;wczas, kiedy odnaleziono wcześniej datowane manuskrypty, w kt&oacute;rych czytamy: &ldquo;<em><strong>Idźcie i chrzcijcie w imię moje</strong></em>&ldquo;. Z uwagi, że ten wątek jest obszerny, odsyłam do artykułu: &ldquo;<strong><a href="https://mojabiblia.github.io/a/33.html">W imię Ojca i Syna, i Ducha Świętego</a>&ldquo;</strong>. Zacytujmy tylko fragment z tego artykułu:</p>
<blockquote>
<p><em>&ldquo;W sumie na<span>&nbsp;</span><strong>29 rękopis&oacute;w</strong>,<strong><span>&nbsp;</span>tylko w czterech</strong><span>&nbsp;</span>(Kodeks Watykański, Synaicki, Codex Vercellensis, Kodeks Sch&oslash;yen 2650) znajdujemy słowa: &bdquo;w imię Ojca i Syna i Ducha Świętego&rdquo;. Podkreślmy, że te kopie zostały sporządzone<span>&nbsp;</span><strong>po soborze w Nicei po roku 325</strong>.&rdquo;</em></p>
</blockquote>
<p>Analizując Dzieje Apostolskie pod kątem chrztu, łatwo zauważysz, że chrzest był<span>&nbsp;</span><strong>zawsze czyniony w imię Pana Jezusa</strong>. Czy nie dziwi cię to, że apostołowie<span>&nbsp;</span><strong>nie stosowali się do polecania Pana Jezusa</strong><span>&nbsp;</span>i nie chrzcili w imię &ldquo;<strong>Ojca i Syna i Ducha Świętego</strong>&ldquo;? Trzeba tu podkreślić, że w Słowie Bożym nie ma ani jednego takiego chrztu, natomiast jest kilka spisanych, ale<span>&nbsp;</span><strong>wszystkie w imię Pana Jezusa</strong>.<strong><br /></strong></p>
<p>Zobacz opracowania w tym temacie Pana Grzegorza Kaszyńskiego<span>&nbsp;</span><a href="https://github.com/mojabiblia/a/raw/main/docs/Mt.-2819-84-przeklady-z-krotszym-zakonczeniem.pdf"><strong>Mt. 28,19 &ndash; 84 przekłady z kr&oacute;tszym zakończeniem</strong></a></p>
<p>oraz najnowsze opracowanie&nbsp;<span>&nbsp;</span><a href="https://github.com/mojabiblia/a/raw/main/docs/Mt-28.19-Nestle-aparatus.pdf"><strong>Mateusza 28.19</strong></a></p>
<p>Co nam zatem zostaje jeżeli chodzi o Tr&oacute;jcę? Kompletnie nic, czym można by uzasadniać twierdzenie, że B&oacute;g jest trzech osobach. Zwracamy przy tym uwagę, że trynitarze nie potrafią wskazać nawet<span>&nbsp;</span><strong>jednego wersetu</strong><span>&nbsp;</span>m&oacute;wiącego o tym, że B&oacute;g jest w trzech osobach. Nie ma takiej nauki w Biblii ani nawet sugestii o trzech osobach w jednym Bogu.</p>
<p>Uważamy, że<span>&nbsp;</span><strong>brak takiej nauki</strong><span>&nbsp;</span>determinował trynitarzy do wprowadzenia &ldquo;poprawek&rdquo; w<span>&nbsp;</span><strong>1 Jana 5:7</strong><span>&nbsp;</span>oraz<span>&nbsp;</span><strong>Mateusza 28:19</strong>.</p>
<h3>Elohim</h3>
<p>Co niekt&oacute;rzy chcieli dopatrzeć się Tr&oacute;jcy w nazwaniu Boga słowem Elohim (B&oacute;g), kt&oacute;re to słowo występuje w liczbie mnogiej. Jest to kolejny przykład szukania dziury w całym i rozwadniania Słowa Bożego.</p>
<p>Temat ten szczeg&oacute;łowo omawiamy we wpisie &ldquo;<a href="https://mojabiblia.github.io/a/26.html"><strong>Elohim w liczbie mnogiej</strong></a>&ldquo;. Zwr&oacute;ć uwagę na jeden cytat z tego artykułu, kt&oacute;ry dotyczy wersetu z Rodzaju 1:25:</p>
<blockquote>
<p><em>&ldquo;Trzeba zwr&oacute;cić uwagę, że pomimo tego, że rzeczownik Elohim ma formę liczby mnogiej, to występujący przy tym rzeczowniku czasownik<span>&nbsp;</span><strong>bara</strong><span>&nbsp;</span>(stworzył) jest już w liczbie pojedynczej. Ten właśnie czasownik ma tutaj<span>&nbsp;</span><strong>decydujące znaczenie</strong>, gdyż występuje on w parze z rzeczownikiem &ldquo;Elohim&rdquo;, pełniąc rolę orzeczenia i określając jego stan gramatyczny. Gdyby Elohim był w liczbie mnogiej, to zdanie to brzmiałoby bar&rsquo;u elohim (Oni&nbsp; stworzyli) a nie bara elohim (On stworzył).&rdquo;</em></p>
</blockquote>
<p>W artykule zwracamy uwagę na bezsporny fakt, że słowo Elohim odniesiono r&oacute;wnież do obcych bog&oacute;w takich jak:</p>
<ul>
<li><strong>Baal</strong><span>&nbsp;</span>&ndash;&nbsp;Sędz.6:31</li>
<li><strong>Kemosz</strong><span>&nbsp;</span>&ndash;&nbsp;Sędz.11:24</li>
<li><strong>Dagon</strong><span>&nbsp;</span>&ndash;&nbsp;Sędz.16:23</li>
<li><strong>Milkom</strong><span>&nbsp;</span>&ndash;&nbsp;1 Kr&oacute;l.11:33</li>
</ul>
<p>Idąc tokiem rozumowania os&oacute;b uważających, że Elohim w liczbie mnogiej jest argumentem za Tr&oacute;jcą trzeba przyjąć, że&nbsp; Baal, Kemosz, Dagon oraz Milkom są r&oacute;wnież tr&oacute;jcami, gdyż użyto w stosunku r&oacute;wnież do nich zwrotu Elohim.</p>
<p>Co ciekawe, nawet Mojżesz został nazwany Elohim&nbsp; w księdze Wyjścia 7:1 (Przekład Interlinearny).</p>
<blockquote>
<p><em>&ldquo;I_powiedział JHWH do_Mojżesza: Patrz ustanawiam_cię<span>&nbsp;</span><strong>bogiem</strong><span>&nbsp;</span>[Elohim] dla_faraona, a_Aaron, brat_tw&oacute;j będzie prorokiem_twoim.&rdquo;</em></p>
</blockquote>
<p>Niekt&oacute;rzy powołują się poza Elohim, na hebrajskie słowa<span>&nbsp;</span><a href="https://mojabiblia.github.io/a/151.html"><strong>Echad i Jachid</strong></a>. Zainteresowanych tym tematem odsyłam do omawiającego te słowa osobnego artykułu.</p>
<h3>Duch Święty jako trzecia osoba Boga</h3>
<p>A co z Duchem Świętym?<span>&nbsp;</span><strong>Kluczowym argumentem</strong><span>&nbsp;</span>ze strony trynitarzy jest to, że o<span>&nbsp;</span><strong>Duch Święty: m&oacute;wi, pociesza czy wspomaga</strong>, co ma świadczyć o tym, że jest osobą.<strong><br /></strong></p>
<p>W artykule: &ldquo;<a href="https://mojabiblia.github.io/a/69.html"><strong>Dowody na &bdquo;osobowość&rdquo; Ducha Świętego</strong></a>&ldquo;, zwracamy uwagę na bezsporny fakt, że w Biblii bardzo często znajdujemy r&oacute;żne personifikacje, kt&oacute;re nie świadczą wcale o tym, że dotyczą osoby.</p>
<p>Poniżej kilka przykład&oacute;w:</p>
<ul>
<li><strong>Krew</strong><span>&nbsp;</span><strong><em>głośno woła</em><span>&nbsp;</span>&ndash;<span>&nbsp;</span></strong>Rodzaju 4:10<strong>,</strong></li>
<li><strong>Serce nas oskarża</strong><span>&nbsp;</span>&ndash; 1 Jana 3:20</li>
<li><strong>Kamienie krzyczą</strong><span>&nbsp;</span>&ndash; Łukasza 19:40</li>
</ul>
<p>Czy z tych personifikacji, można wyciągnąć wniosek, że krew czy mądrość jest osobą, gdyż powiedziano o niej, że głośno woła?</p>
<p>W Izajasza 35:1,2 czytamy, że &ldquo;<em><strong>rozweseli</strong></em><span>&nbsp;</span>się pustynia&rdquo;, a w wersecie 49:13, że &ldquo;g&oacute;ry<span>&nbsp;</span><strong>krzyczą</strong>&ldquo;. W Psalmie 98:7,8, mamy informację, że &ldquo;rzeki<strong><span>&nbsp;</span>klaszczą</strong><span>&nbsp;</span>w dłonie&rdquo;.</p>
<p>Wszystko to pokazuje, że język biblijny obfitował w tego typu personifikację. Jeżeli chodzi o określenie, że<span>&nbsp;</span><strong>Duch świadczy</strong><span>&nbsp;</span>to dobrym przykładem jest tutaj wcześniej już cytowany werset z 1 Jana 5:7,8 (KUL)&rdquo;</p>
<blockquote>
<p><em>&ldquo;Trzej bowiem są ci,<span>&nbsp;</span><strong>kt&oacute;rzy świadczą</strong>: duch i woda i krew, a trzej są jednym&rdquo;</em></p>
</blockquote>
<p>Jan napisał, że<span>&nbsp;</span><strong>świadczy nie tylko Duch,</strong><span>&nbsp;</span>ale świadczy r&oacute;wnież<span>&nbsp;</span><strong>i woda i krew</strong>. Dlaczego Ducha, rzekomą osobę, zestawiono tutaj z wodą oraz&nbsp; krwią?</p>
<h3>A co powiemy o nazwaniu Ducha Świętego Pocieszycielem?</h3>
<p>Odpowiedź znajdziesz w artykule: &ldquo;<a href="https://mojabiblia.github.io/a/137.html"><strong>Pocieszyciel &ldquo;Parakleta&rdquo; z Jana 16:26</strong></a>&ldquo;.</p>
<p>Om&oacute;wiliśmy w nim takie kwestie jak:</p>
<ul>
<li>Co Biblia m&oacute;wi o Duchu Świętym</li>
<li>Czy Duch Święty ma Imię?</li>
<li>Czy Duch Święty to tylko moc?</li>
<li>Co oznacza słowo pocieszyciel?</li>
</ul>
<p>Wyjaśniliśmy r&oacute;wnież częsty zarzut, że wszyscy nie trynitarni chrześcijanie uważają, że<span>&nbsp;</span><strong>Duch=moc co jest nieprawdą</strong>. Argumentowaliśmy to jak poniżej:</p>
<blockquote>
<p><em>&ldquo;Boży Duch to pojęcie znacznie przekraczające stwierdzenie, że chodzi o moc, czy siłę Boga, jak co niekt&oacute;rzy uważają. Duch Boży to nie tyle moc, co<span>&nbsp;</span><strong>sam B&oacute;g w działaniu</strong>, Jego emanacja, Boże usposobienie, jego uzewnętrznienie się,&nbsp; inspiracja i energia jaką daje ludziom do działania.</em></p>
<p><em>Judaiści zwracają uwagę, że hebrajskie określenie, tłumaczone niezbyt trafnie na &bdquo;duch święty&rdquo;, pojawia się w judaizmie jako metafora &bdquo;<strong>ruach ha-kodesz</strong>&rdquo; co możemy przetłumaczyć na&nbsp; &bdquo;<strong>tchnienie świętości</strong>&rdquo;, nigdy nie rozumiane jako odrębna od Jahwe osoba, ale jako &ldquo;Boże Natchnienie&rdquo; czy &ldquo;Boża Inspiracja&rdquo;.&rdquo;</em></p>
</blockquote>
<p>Jeżeli interesuje Cię inny temat związany z Duchem Świętym to polecamy do przeczytania poniższe artykuły:</p>
<ul>
<li><a href="https://mojabiblia.github.io/a/68.html" style="text-decoration:none;">Kogo okłamali Ananiasz i Safira</a>?</li>
<li><a href="https://mojabiblia.github.io/a/119.html" style="text-decoration:none;"><strong>Duch Starego a Duch Nowego Testamentu</strong></a></li>
<li><a href="https://mojabiblia.github.io/a/98.html" style="text-decoration:none;">Czy&nbsp; można zgrzeszyć przeciwko Duchowi Świętemu?&nbsp;</a></li>
<li><a href="https://mojabiblia.github.io/a/143.html" style="text-decoration:none;">Wkładanie rąk i chrzest Duchem Świętym</a></li>
</ul>
<p>W artykule z drugiego linku powyżej zachęcamy do zastanowienia się czy Duch Święty ST jest tym samym Duchem Świętym z Nowego Przymierza.</p>
<h2>Podsumowanie</h2>
<p>Jak odpowiedział byś na postawione na wstępie pytanie: Kto jest Bogiem Biblii?</p>
<p>Jeżeli odłożymy na bok wszelkie uprzedzenia i spojrzymy obiektywnie bez okular&oacute;w trynitaryzmu, to odpowiedź będzie jednoznaczna.</p>
<p>Bogiem Biblii, Bogiem Izraela, Bogiem Pana Jezusa i naszym Bogiem jest ten sam B&oacute;g JHWH. B&oacute;g kt&oacute;ry się nie zmienia!</p>
<p>Jest on naszym<span>&nbsp;</span><strong>Ojcem</strong>, kt&oacute;ry posłał swojego<span>&nbsp;</span><strong>Syna</strong><span>&nbsp;</span>Jezusa jako Zbawiciela. Jesteśmy zatem&nbsp;<span>&nbsp;</span><strong>dziećmi bożymi</strong>. Co jednak ważne, dla<span>&nbsp;</span><strong>Pana Jezusa jesteśmy jego braćmi</strong>!</p>
<p>Potwierdza to Mateusza 25:40:</p>
<blockquote>
<p><em>&ldquo;A kr&oacute;l odpowiadając, powie im: Zaprawdę powiadam wam, cokolwiek uczyniliście jednemu z tych najmniejszych<span>&nbsp;</span><strong>moich braci</strong>, mnie uczyniliście.&rdquo;</em></p>
</blockquote>
<p>Czy jesteśmy zatem<span>&nbsp;</span><strong>braćmi Boga</strong><span>&nbsp;</span>czy braćmi<span>&nbsp;</span><strong>bożego Syna</strong>? Paweł w tym temacie liście do Rzymian 8:16,17 napisał:</p>
<blockquote>
<p><em>&ldquo;Ten to Duch poświadcza naszemu duchowi, że<span>&nbsp;</span><strong>jesteśmy dziećmi Bożymi</strong>.&nbsp; A jeśli dziećmi, to i<span>&nbsp;</span><strong>dziedzicami</strong>, dziedzicami Boga, a<span>&nbsp;</span><strong>wsp&oacute;łdziedzicami Chrystusa</strong>, jeśli tylko z nim cierpimy, abyśmy też z nim byli uwielbieni.&rdquo;</em></p>
</blockquote>
<p>Więcej w tym temacie w artykule&nbsp; pt. &ldquo;<strong><a href="https://mojabiblia.github.io/a/144.html">Ojciec Syn i bracia Jezusa</a></strong>&rdquo; ,do przeczytania kt&oacute;rego zachęcamy.</p>
<p>Jak pisaliśmy na wstępie, już samo por&oacute;wnanie zwrot&oacute;w użytych do Jezusa, i Boga, wskazuje, że nauka o Tr&oacute;jcy jest fałszywa.</p>
<p>Takie określenia jak Mesjasz, Pośrednik, Boży Dziedzic czy Sługa Jahwe w żaden spos&oacute;b nie dadzą się pogodzić z nauką o Tr&oacute;jcy</p>
<p>Kim zatem jest B&oacute;g?</p>
<blockquote>
<p><em>&ldquo;<strong>Jeden B&oacute;g i Ojciec wszystkich</strong>, kt&oacute;ry jest<span>&nbsp;</span><strong>ponad wszystkimi</strong>, przez wszystkich i we wszystkich.&rdquo;</em><span>&nbsp;</span>(Efezjan 4:6 BW)</p>
<p><em>&ldquo;Albowiem<span>&nbsp;</span><strong>jeden jest B&oacute;g</strong>, jeden też<span>&nbsp;</span><strong>pośrednik</strong><span>&nbsp;</span>między Bogiem a ludźmi, człowiek Chrystus Jezus,&rdquo;<span>&nbsp;</span></em>(1 Tymoteusza 2:5 BW)</p>
<p><em>&ldquo;A choćby byli na niebie i na ziemi<span>&nbsp;</span><strong>tak zwani bogowie</strong><span>&nbsp;</span>&mdash; jest zresztą mn&oacute;stwo takich bog&oacute;w i pan&oacute;w &mdash;<span>&nbsp;</span></em><em>dla nas istnieje<span>&nbsp;</span><strong>tylko jeden B&oacute;g Ojciec</strong>, od kt&oacute;rego wszystko pochodzi i dla kt&oacute;rego my istniejemy, oraz<span>&nbsp;</span><strong>jeden Pan Jezus Chrystus</strong>, przez kt&oacute;rego wszystko się stało i dzięki kt&oacute;remu także my jesteśmy.<span>&nbsp;</span></em><em><strong>Lecz nie wszyscy mają &ldquo;wiedzę</strong>&ldquo;&hellip;&rdquo;<span>&nbsp;</span></em>(1Koryntian 8: 5-7 BT)</p>
</blockquote>
</div>

</br></br>
<a href="https://mojabiblia.github.io/a" style="text-decoration:none;text-align: left;"> ↞ Spis treści </a>&nbsp;&nbsp;&nbsp;<a href="https://mojabiblia.github.io/a/159.html" style="text-decoration:none;"> Następny artykuł ↠ </a></br>

</br>
<hr />
<p><em>kopia strony: <a href="https://blog.antytrynitarianie.pl/kim-jest-jhwh" style="text-decoration: none;">https://blog.antytrynitarianie.pl/kim-jest-jhwh</a> Wszelkie prawa autorskie należą się autorowi tej strony</em></p>
<hr />

<p style="text-align:right;margin:1px;margin-right:5px">
<!-- hitwebcounter Code START -->
<a href="https://www.hitwebcounter.com" target="_blank">
<img src="https://hitwebcounter.com/counter/counter.php?page=7879363&style=0007&nbdigits=7&type=page&initCount=0" title="Free Counter" Alt="web counter"   border="0" /></a> 
</p>
<p style="text-align:right;font-size:8pt;margin:1px;">b72c16ac2c</p>
</div>
</body>
