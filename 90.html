<html lang="pl-PL">
<head>
<meta charset="UTF-8" />
<title>Jedyny Bóg – Judy 1:25 - Kto jest jedynym Bogiem?</title>

<meta name="description" content="Jedyny Bóg – Judy 1:25 - Kto jest jedynym Bogiem? blog.antytrynitarianie.pl bóg jezus trójca wiara antytrynitarianie unitarianizm unitarianie arianie"/>
<meta name="robots" content="max-snippet:-1, max-image-preview:large, max-video-preview:-1"/>
<link rel="canonical" href="https://mojabiblia.github.io/a/90.html" />
<meta property="og:locale" content="pl_PL" />
<meta property="og:type" content="website" />
<meta property="og:title" content="Jedyny Bóg – Judy 1:25 - Kto jest jedynym Bogiem?"/>
<meta property="og:description" content="Jedyny Bóg – Judy 1:25 - Kto jest jedynym Bogiem? blog.antytrynitarianie.pl bóg jezus trójca wiara antytrynitarianie unitarianizm unitarianie arianie" />

<!-- Global site tag (gtag.js) - Google Analytics -->
<script async src="https://www.googletagmanager.com/gtag/js?id=G-J82TNZTTRH"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());

  gtag('config', 'G-J82TNZTTRH');
</script>

</head>
<body>
  
<div style="max-width: 1000px;margin: auto;">

<a href="https://mojabiblia.github.io/a" style="text-decoration:none"> ↞ Spis treści </a></br></br>

<h1 class="art-postheader entry-title">Jedyny B&oacute;g &ndash; Judy 1:25</h1>
<div>
<h1><strong>Kto jest jedynym Bogiem?<br /></strong></h1>
<p>W liście Judy 1:25 wg. BT możemy przeczytać:</p>
<blockquote>
<p><em>&ldquo;<strong>J</strong><span><strong>edynemu Bogu</strong>, Zbawcy naszemu&nbsp;<strong>przez Jezusa Chrystusa</strong>, Pana naszego, chwała, majestat, moc i władza przed wszystkimi wiekami i teraz, i na wszystkie wieki! Amen&rdquo;</span></em></p>
</blockquote>
<p>Jak wynika z tego fragmentu dla prawdziwych chrześcijan B&oacute;g jest &hellip;&nbsp; jeden jedyny. Potwierdza to sam Pan Jezus w ewangelii Marka 12:29 (BT) słowami:</p>
<blockquote>
<p>&bdquo;<em>Jezus odpowiedział: Pierwsze jest: Słuchaj, Izraelu, Pan B&oacute;g nasz,<span>&nbsp;</span><strong>Pan jest jeden</strong></em>&rdquo;</p>
</blockquote>
<p>Czyż z tych werset&oacute;w przekazanych pierwszym chrześcijanom (poprzez karty Pisma Świętego r&oacute;wnież i nam) &ndash; nie wynika wyraźnie, że:</p>
<ol>
<li>Jedynym Bogiem jest B&oacute;g Ojciec (Ojciec dla nas i Ojciec dla Pana Jezusa)</li>
<li>B&oacute;g Ojciec i Pan Jezus to dwa&nbsp; całkiem&nbsp; odrębne byty! (Juda wyraźnie oddziela &bdquo;JEDYNEGO&nbsp; BOGA&rdquo; od &bdquo;JEZUSA&nbsp; PANA&rdquo;.</li>
<li>Jezus nie może być tym &bdquo;JEDYNYM&rdquo; Bogiem, gdyż poprzez Niego jest oddawana cześć i chwała&nbsp; temu &bdquo;JEDYNEMU&nbsp; BOGU&rdquo;!&nbsp; Wynika z tego wniosek, iż sam Pan Jezus nawet jako niebiański kr&oacute;l podobnie jak wszystkie inne istoty przebywające w otoczeniu Boga &ndash; oddaje cześć swemu Bogu i Ojcu (zobacz&nbsp; Objawienie 4:10-11).</li>
<li>List JUDY tyczy się&nbsp; czasu gdy Pan Jezus przebywa już w niebie i jak twierdzą trynitarze, rzekomi apologeci chrześcijańscy &ndash; &bdquo;ma już tylko naturę boską&rdquo;. Ulubione tłumaczenie owych &bdquo;apologet&oacute;w&rdquo; , że pewne &bdquo;niewygodne&rdquo; myśli zawarte w Biblii a przeczące nauce o Tr&oacute;jcy tyczą &bdquo;tylko ludzkiej natury Pana Jezusa&rdquo; &ndash; jest tu zupełnie chybione.</li>
</ol>
<h2>Tylko jeden B&oacute;g</h2>
<p>Powyższy tok rozumowania potwierdza r&oacute;wnież&nbsp;<span>&nbsp;</span><strong>1 do Koryntian 8:6</strong></p>
<blockquote>
<p><em>&bdquo;</em><em>dla nas istnieje<span>&nbsp;</span><strong>tylko jeden B&oacute;g</strong>, Ojciec, od kt&oacute;rego wszystko pochodzi i dla kt&oacute;rego my istniejemy, oraz<span>&nbsp;</span><strong>jeden Pan, Jezus Chrystus</strong>, przez kt&oacute;rego wszystko się stało i dzięki kt&oacute;remu także my jesteśmy. &rdquo;</em></p>
</blockquote>
<p>Wielokrotnie na kartach słowa Bożego czytamy, że jest&nbsp; JEDEN B&oacute;g oraz JEDEN Chrystus. A co z Duchem Świętym w tych i innych fragmentach?</p>
<p>Charakterystyczne dla pierwszych chrześcijan jest właśnie to, że w pozdrowieniach z list&oacute;w wchodzących w skład Biblii wymieniani są z osobna B&oacute;g Ojciec i nasz Pan Jezus a permanentnie pomijany jest Duch Święty!</p>
<p>Podobnie w zacytowanych wersetach! Czy powyższy fakt potwierdza wiarę w Tr&oacute;jcę pierwszych chrześcijan czy wręcz przeciwnie wyraźnie tej wierze zaprzecza!?&rdquo;</p>
<p>Czy gdyby Juda (jako pisarz Biblii &ndash; pod natchnieniem Ducha Świętego) wierzył w Tr&oacute;jce Świętą&nbsp; to napisałby takie&nbsp; słowa jakie czytamy w wersecie 1:25? Oceńcie sami bo my potwierdzamy to, o czym możemy przeczytać w Izajasza 45:22 (BW):</p>
<blockquote>
<p><em>&ldquo;Do mnie się zwr&oacute;ćcie, wszystkie krańce ziemi, abyście były zbawione, bo Ja jestem Bogiem i<strong><span>&nbsp;</span>nie ma innego</strong>.&rdquo;</em></p>
</blockquote>
<p>Artykuł jest dostępny r&oacute;wnież w języku rosyjskim:<span>&nbsp;</span><a href="https://antytrynitarianie.pl/%D0%B5%D0%B4%D0%B8%D0%BD%D1%8B%D0%B9-%D0%B1%D0%BE%D0%B3-%D0%B8%D1%83%D0%B4%D0%B0-125/">Единый Бог</a></p>
</div>

</br></br>
<a href="https://mojabiblia.github.io/a" style="text-decoration:none;text-align: left;"> ↞ Spis treści </a>&nbsp;&nbsp;&nbsp;<a href="https://mojabiblia.github.io/a/91.html" style="text-decoration:none;"> Następny artykuł ↠ </a></br>

</br>
<hr />
<p><em>kopia strony: <a href="https://blog.antytrynitarianie.pl/jedyny-bog" style="text-decoration: none;">https://blog.antytrynitarianie.pl/jedyny-bog</a> Wszelkie prawa autorskie należą się autorowi tej strony</em></p>
<hr />

<p style="text-align:right;margin:1px;margin-right:5px">
<!-- hitwebcounter Code START -->
<a href="https://www.hitwebcounter.com" target="_blank">
<img src="https://hitwebcounter.com/counter/counter.php?page=7878190&style=0007&nbdigits=7&type=page&initCount=0" title="Free Counter" Alt="web counter"   border="0" /></a> 
</p>
<p style="text-align:right;font-size:8pt;margin:1px;">af9109b84f</p>
</div>
</body>
