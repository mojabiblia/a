<html lang="pl-PL">
<head>
<meta charset="UTF-8" />
<title>Pierworodny wszelkiego stworzenia – Kolosan 1:15</title>

<meta name="description" content="Pierworodny wszelkiego stworzenia – Kolosan 1:15 blog.antytrynitarianie.pl bóg jezus trójca wiara antytrynitarianie unitarianizm unitarianie arianie"/>
<meta name="robots" content="max-snippet:-1, max-image-preview:large, max-video-preview:-1"/>
<link rel="canonical" href="https://mojabiblia.github.io/a/65.html" />
<meta property="og:locale" content="pl_PL" />
<meta property="og:type" content="website" />
<meta property="og:title" content="Pierworodny wszelkiego stworzenia – Kolosan 1:15"/>
<meta property="og:description" content="Pierworodny wszelkiego stworzenia – Kolosan 1:15 blog.antytrynitarianie.pl bóg jezus trójca wiara antytrynitarianie unitarianizm unitarianie arianie" />

<!-- Global site tag (gtag.js) - Google Analytics -->
<script async src="https://www.googletagmanager.com/gtag/js?id=G-J82TNZTTRH"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());

  gtag('config', 'G-J82TNZTTRH');
</script>

</head>
<body>
  
<div style="max-width: 1000px;margin: auto;">

<a href="https://mojabiblia.github.io/a" style="text-decoration:none"> ↞ Spis treści </a></br></br>

<h1 class="art-postheader entry-title">Pierworodny wszelkiego stworzenia &ndash; Kolosan 1:15</h1>
<div>
<h1>Jezus jako pierworodny wszelkiego stworzenia</h1>
<p>W liście do Kolosan 1:15 czytamy:</p>
<blockquote>
<p><em>&ldquo;On jest obrazem Boga niewidzialnego,<span>&nbsp;</span><strong>pierworodnym wszelkiego stworzenia</strong>&ldquo;</em></p>
</blockquote>
<p>Atanazjańskie wyznanie wiary nie tylko<span>&nbsp;</span><strong>wymusza</strong><span>&nbsp;</span>wiarę w Tr&oacute;j-jedynego&nbsp; Boga, ale zmusza do uznania rzekomej&nbsp; &bdquo;wsp&oacute;łodwieczność&nbsp; trzech os&oacute;b&rdquo;,&nbsp; wchodzących w skład Tr&oacute;jcy Świętej. Trynitarze&nbsp; desperacko powtarzają swoją&nbsp; &bdquo;mantrę&rdquo; w stosunku do Pana Jezusa &ndash; &bdquo;<span>&nbsp;</span><strong>zrodzony a nie&nbsp; stworzony</strong>&rdquo; &ndash;&nbsp; jakby to coś zmieniało w kwestii wsp&oacute;łodwieczności&nbsp; Pana Jezusa.<br />Oczywiście&nbsp; rozumiemy, że słowo &bdquo; zrodzony&rdquo; podkreśla niejako automatycznie pewne istotne prawdy związane z Panem Jezusem, choćby&nbsp; jego boskie pochodzenie i jedyne w swym rodzaju relacje jakie łączą Go ze swym Bogiem i Ojcem.</p>
<p>Pisaliśmy&nbsp; już o tym np. w komentarzu :&nbsp; &bdquo;<a href="https://mojabiblia.github.io/a/54.html" title="Jednorodzony a wsp&oacute;łwieczny">Jednorodzony a wsp&oacute;łwieczny</a><span>&nbsp;</span>&ndash; Jana 3:16 &rdquo;.</p>
<p>Czy jednak można zgodzić się z trynitarzami, że m&oacute;wienie o Panu Jezusie jako o &bdquo;pierworodnym&rdquo; odbiera Boską&nbsp; chwałę i szacunek należny Synowi Bożemu?</p>
<p>Omawiany fragment z Kolosan ma w treści kilka antytrynitarnych argument&oacute;w:</p>
<h2>Czego uczymy się z listu do Kolosan 1:15</h2>
<p>Biblia używa w stosunku do Pana Jezusa określenia greckiego &ldquo;<em>prototokos&rdquo;</em><span>&nbsp;</span>co w wielu przekładach tłumaczy się jako &bdquo;<strong>pierworodny</strong>&rdquo;.</p>
<p>W Wielkim Słowniku Grecko-Polskim Nowego Testamentu, pod redakcją Remigiusza Popowskiego słowo to przetłumaczono&nbsp; r&oacute;wnież jako &bdquo;pierworodny&rdquo;.</p>
<p>Co oznacza to słowo?</p>
<p>Zwrot &ldquo;pierworodny&rdquo; to po prostu pierwsze dziecko czy syn urodzony w danej rodzinie. ( zobacz też<span>&nbsp;</span><a href="https://mojabiblia.github.io/a/63.html" title="Jezus stworzony">Objawienie 3:14</a><span>&nbsp;</span>)</p>
<p>W stosunku do Pana Jezusa w Nowym Testamencie użyto tego słowa sześciokrotnie:</p>
<blockquote>
<p><em>Mat. 1:25 (NBG) &ldquo;ale jej nie uznawał, aż urodziła swego syna<span>&nbsp;</span><strong>pierworodnego</strong>; i nazwał Jego Imię JEZUS&rdquo; (pomimo, że w grece występuje słowo &ldquo;prototokos&rdquo; wiele przekład&oacute;w pomija słowo pierworodny)</em></p>
<p><em>Łuk. 2:7 (BW) &ldquo;I porodziła syna swego<span>&nbsp;</span><strong>pierworodnego</strong>, i owinęła go w pieluszki, i położyła go w żłobie, gdyż nie było dla nich miejsca w gospodzie&rdquo;</em></p>
<p><em>Rzym. 8:29 (BW) &ldquo;Bo tych, kt&oacute;rych przedtem znał, przeznaczył właśnie, aby się stali podobni do obrazu Syna jego, a On żeby był<span>&nbsp;</span><strong>pierworodnym</strong><span>&nbsp;</span>pośr&oacute;d wielu braci&rdquo;</em></p>
<p><em>Kol 1:18 (BW) On także jest Głową Ciała, Kościoła; On jest początkiem,<span>&nbsp;</span><strong>pierworodnym</strong><span>&nbsp;</span>z umarłych, aby we wszystkim był pierwszy&rdquo;</em></p>
<p><em>Hebr. 1:6 (BWP) &ldquo;Heb 1:6 Kiedy zaś wprowadzał swego<span>&nbsp;</span><strong>Pierworodnego</strong><span>&nbsp;</span>na świat, wtedy polecił: Niech Mu oddają cześć wszyscy aniołowie Boży&rdquo;</em></p>
</blockquote>
<p>Zacytowaliśmy wszystkie te miejsca, żeby czytelnik m&oacute;gł sam ocenić w jakim kontekście są one zastosowane do Pana Jezusa.</p>
<p>Dwukrotnie jest mowa o pierworodnym syny Marii, trzy krotnie jako ten kt&oacute;ry pierwszy powstał z martwych do nieśmiertelnego życia.</p>
<h3>Jak w tym kontekście możemy zrozumieć sz&oacute;ste użycie tego słowa w Kolosan 1:15?</h3>
<p>Logika podpowiada, że powinniśmy rozpatrywać użycie tego słowa w tym liście podobnie, gdyż uważamy, że Biblię należy tłumaczyć Biblią.</p>
<p>Arkadiusz Wiśniewski w opracowaniu na temat tego wersetu&nbsp; i jego konstrukcji gramatycznej napisał:</p>
<blockquote>
<p><em>&ldquo;Dodatkowo, użyta w Kol 1:15 konstrukcja gramatyczna (prototokos + genetivus) mocno wskazuje na włączenie Pierworodnego w grono stworzenia, ponieważ prototokos w tego rodzaju wyrażeniach zawsze jest częścią rzeczownika zbiorowego występującego w genetivie (w tym wypadku jest to część &bdquo;wszelkiego stworzenia&rdquo;) &hellip;&rdquo;</em></p>
</blockquote>
<p>W kontekście do tego wersetu możemy przeczytać w Kolosan 1:18 o Jezusie:&rdquo; aby we wszystkim był pierwszy&rdquo;?</p>
<p>Jeżeli we wszystkim jest pierwszy to r&oacute;wnież w tym że jest pierwszym dziełem JHWH.</p>
<p>W tym samym wersecie czytamy r&oacute;wnież, że&nbsp; &ldquo;<strong>On jest początkiem</strong>&ldquo;, co harmonizuje i przedstawianą przez nas tezą.</p>
<h3>Jezus Obrazem Boga</h3>
<p>Przewodni werset z Kolosan zwraca uwagę na jeszcze inną ważną myśl. Tekst uwypukla, że Pan Jezus jest dla nas &bdquo;<strong>obrazem</strong>&rdquo; Boga.Nie jest Bogiem na ziemi ale obrazem Boga.</p>
<p>B&oacute;g, jak z tego analizowanego werset wynika jest &ldquo;<strong>niewidzialny</strong>&ldquo;, więc mamy Jezusa, kt&oacute;ry jest odzwierciedleniem Jego istoty.</p>
<p>Wniosek z tego wydaje się być oczywisty obraz, przybliżający nam kogoś, nie może być zarazem&nbsp; TYM&nbsp; KIMŚ!&nbsp; Tak jak ta sama osoba nie może być względem siebie: swoim ojcem i synem w jednej osobie!</p>
<p>Jako &bdquo;pierworodny wszelkiego stworzenia&rdquo;, rozumiemy, że Pan Jezus jest&nbsp; jedynym, kt&oacute;rego B&oacute;g Ojciec powołał do życia sam osobiście. Wszystkie inne istoty rozumne B&oacute;g Ojciec powoływał do istnienia już poprzez NIEGO &ndash; czyli poprzez swego Syna , co jasno wynika to z Kolosan 1: 16,17 (BWP)</p>
<blockquote>
<p><em>&rdquo; Gdyż w Nim zostało stworzone wszystko: i to, co w niebie, i to, co na ziemi; i to, co widzialne, i to, co niewidzialne; i Trony, i Panowania, i Zwierzchności, i Władze. B&oacute;g stworzył wszystko przez Niego i dla Niego. On zaś sam istniał, nim cokolwiek zaistniało, i wszystko w Nim ma swoje istnienie.&rdquo;</em></p>
</blockquote>
<p>Tak więc zar&oacute;wno słowo &bdquo;zrodzony&rdquo; jak i &bdquo;pierworodny wszelkiego stworzenia&rdquo; podkreśla niezwykłą rolę&nbsp; jaką pełni Pan Jezus, oraz niezwykłą więź jaka łączy Go z Bogiem Ojcem!</p>
<h2>Ojciec i Syn</h2>
<p>Biblijny przykład: więzi Ojca z &bdquo;jednorodzonym synem&rdquo; &ndash; jest dla nas ludzi zapewne zrozumiałym przekazem odzwierciedlającym więzi&nbsp; między Bogiem Ojcem a Synem Bożym (w przeciwieństwie do filozoficznego, tajemniczego i niezrozumiałego, niezgodnego z Biblią &ndash; dogmatu o Tr&oacute;jcy Świętej).</p>
<p>Czy Ojciec może być R&Oacute;WNY Synowi? Byłby to przykład niezrozumiały dla ludzi. Użycie zwrot&oacute;w<span>&nbsp;</span><strong>Ojciec i Syn</strong><span>&nbsp;</span>zwraca uwagę na r&oacute;żnicę zar&oacute;wno w &ldquo;czasie&rdquo; jak r&oacute;wnież &ldquo;randze&rdquo; (Ojciec jest starszy od Syna, ma większe doświadczenie i jemu należy się posłuszeństwo Syna a nigdy odwrotnie).</p>
<p>Trynitarze oczywiście pr&oacute;bują tłumaczyć tekst z Kolosan 1:15&nbsp; jakoby słowo &bdquo;pierworodny&rdquo; oznaczało &bdquo;pierwszego rangą&rdquo;, &bdquo; najwybitniejszego&rdquo;&nbsp; w por&oacute;wnaniu ze stworzeniem. Czy taka pr&oacute;ba rozwodnienia biblijnej treści może wybronić atanazjańskie wyznanie wiary od zarzutu sprzeczności z naukami Pisma Świętego?</p>
<p>Nawet przy takim założeniu, warto pomyśleć czy o Bogu można m&oacute;wić, że jest &ldquo;pierwszy rangą&rdquo;, &bdquo;najwybitniejszy&rdquo;? B&oacute;g jest absolutem i tego typu określenia w stosunku do Boga nie można stosować.</p>
<p>Świetnie pasują natomiast do bożego Dziedzica i tego, komu B&oacute;g powierzył władzę i panowanie ponad wszystkie inne stworzenia w tym anioł&oacute;w.</p>
<p>Zachęcamy. Przeanalizuj z Biblią w ręku wszystkie wcześniejsze (niż Kolosan 1:15) występowanie i znaczenie słowa &bdquo;pierworodny&rdquo; i sam wyciągnij wnioski.</p>
<p>Podsumowując, podkreślmy: nie chcemy spierać się o słowa: &bdquo; zrodzony czy stworzony&rdquo;. Jeden i drugi zwrot odniesiony do Pana Jezusa&nbsp; wykazuje w spos&oacute;b jasny i oczywisty, że dogmat o &bdquo;wsp&oacute;łodwieczności&nbsp; os&oacute;b w Tr&oacute;jcy Świętej&rdquo; jest sprzeczny z naukami Pisma Świętego.</p>
<p>Jezus ma bowiem początek i jest zrodzonej natury, w przeciwieństwie do Boga, kt&oacute;ry nie jest zrodzony, i kt&oacute;ry nigdy początku nie miał.</p>
<div>
<h3>Pokrewne tematy</h3>
<ul>
<li class="bawmrp_manual"><a href="https://mojabiblia.github.io/a/63.html" style="text-decoration:none">Jezus ma początek a B&oacute;g nie ma &ndash; Objawienie 3:14</a></li>
<li class="bawmrp_manual"><a href="https://mojabiblia.github.io/a/54.html" style="text-decoration:none">Jednorodzony a wsp&oacute;łwieczny &ndash; Jana 3:16</a></li>
<li class="bawmrp_manual"><a href="https://mojabiblia.github.io/a/43.html" style="text-decoration:none">Zrodzenie Jezusa &ndash; Psalm 2:7 i Hebrajczyk&oacute;w 5:5</a></li>
</ul>
</div>
</div>

</br></br>
<a href="https://mojabiblia.github.io/a" style="text-decoration:none;text-align: left;"> ↞ Spis treści </a>&nbsp;&nbsp;&nbsp;<a href="https://mojabiblia.github.io/a/66.html" style="text-decoration:none;"> Następny artykuł ↠ </a></br>

</br>
<hr />
<p><em>kopia strony: <a href="https://blog.antytrynitarianie.pl/pierworodny" style="text-decoration: none;">https://blog.antytrynitarianie.pl/pierworodny</a> Wszelkie prawa autorskie należą się autorowi tej strony</em></p>
<hr />

<p style="text-align:right;margin:1px;margin-right:5px">
<!-- hitwebcounter Code START -->
<a href="https://www.hitwebcounter.com" target="_blank">
<img src="https://hitwebcounter.com/counter/counter.php?page=7877195&style=0007&nbdigits=7&type=page&initCount=0" title="Free Counter" Alt="web counter"   border="0" /></a> 
</p>
<p style="text-align:right;font-size:8pt;margin:1px;">644a00935e</p>
</div>
</body>
