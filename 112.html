<html lang="pl-PL">
<head>
<meta charset="UTF-8" />
<title>Kogo przebito Jezusa czy Jahwe? – Zachariasza 12:10</title>

<meta name="description" content="Kogo przebito Jezusa czy Jahwe? – Zachariasza 12:10 blog.antytrynitarianie.pl bóg jezus trójca wiara antytrynitarianie unitarianizm unitarianie"/>
<meta name="robots" content="max-snippet:-1, max-image-preview:large, max-video-preview:-1"/>
<link rel="canonical" href="https://mojabiblia.github.io/a/112.html" />
<meta property="og:locale" content="pl_PL" />
<meta property="og:type" content="website" />
<meta property="og:title" content="Kogo przebito Jezusa czy Jahwe? – Zachariasza 12:10" />
<meta property="og:description" content="Kogo przebito Jezusa czy Jahwe? – Zachariasza 12:10 blog.antytrynitarianie.pl bóg jezus trójca wiara antytrynitarianie unitarianizm unitarianie" />

<!-- Global site tag (gtag.js) - Google Analytics -->
<script async src="https://www.googletagmanager.com/gtag/js?id=G-J82TNZTTRH"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());

  gtag('config', 'G-J82TNZTTRH');
</script>

</head>
<body>
  
<div style="max-width: 1000px;margin: auto;">

<a href="https://mojabiblia.github.io/a" style="text-decoration:none"> ↞ Spis treści </a></br></br>

<h1 class="art-postheader entry-title">Kogo przebito Jezusa czy Jahwe? &ndash; Zachariasza 12:10</h1>
<div>
<h1>Kogo przebito w Zachariasza 12:10?</h1>
<p>W księdze Zachariasza 12:10 czytamy tekst, kt&oacute;ry trynitarze wykorzystują do propagowania swoich teorii o tzw. &ldquo;Tr&oacute;jcy Świętej&rdquo;. W Biblii Warszawskiej w tym miejscu możemy przeczytać:</p>
<blockquote>
<p>&nbsp;<em>&ldquo;<span>Lecz na dom Dawida i na mieszkańc&oacute;w Jeruzalemu wyleję ducha łaski i błagania. Wtedy spojrzą<strong>&nbsp;na mnie, na tego, kt&oacute;rego przebodli</strong>, i będą go opłakiwać, jak opłakuje się jedynaka, i będą gorzko biadać nad nim, jak gorzko biadają nad pierworodnym.</span>&ldquo;</em></p>
</blockquote>
<p>Podobnie czytamy w Biblii Gdańskiej:</p>
<blockquote>
<p><em>&nbsp;&bdquo;&hellip;&nbsp; a patrzyć będą<span>&nbsp;</span><strong>na mię, kt&oacute;rego przebodli &hellip;</strong>&rdquo;</em></p>
</blockquote>
<p>Trynitarze zwracają uwagę na ten fragment twierdząc, że jest tutaj silny argument za wiarą w Tr&oacute;jcę, gdyż Jahwe jest tożsamy z Jezusem. Czy rzeczywiście?</p>
<p>Jak wiemy jest to proroczy tekst, kt&oacute;ry znalazł spełnienie na Golgocie.&nbsp; Nawiązując do niego, Jan w&nbsp; swojej ewangelii w 19:34,37 (BW) zanotował:</p>
<blockquote>
<p><em>&ldquo;<span>Lecz jeden z żołnierzy wł&oacute;cznią przebił bok jego i zaraz wyszła krew i woda.&rdquo;</span></em></p>
<p><em>&ldquo;<span>A na innym miejscu m&oacute;wi Pismo:&nbsp;<strong>Zobaczą, kogo przebodli</strong>.&rdquo;</span></em></p>
</blockquote>
<p>Jak widzimy Jan<span>&nbsp;</span><strong>cytuje</strong><span>&nbsp;</span>tutaj fragment z Zachariasza i pisze &ldquo;<strong>zobaczą, kogo przebodli</strong>&rdquo; lub wg. BT &ldquo;Będą patrzeć<span>&nbsp;</span><strong>na Tego</strong>, kt&oacute;rego przebili&rdquo;.</p>
<p>O czym świadczy brak sł&oacute;w &ldquo;<strong>na mnie</strong>&rdquo; w ewangelii&nbsp; Jana 19:37, kt&oacute;re są w tym miejscu cytatem ze Starego Testamentu?</p>
<h2>Będą patrzeć na tego, kt&oacute;rego przebili</h2>
<p>Jak ten werset oddają inne przekłady Pisma Świętego? Zobaczmy trzy tłumaczenia tekstu z Zachariasza 12:10.</p>
<p>&nbsp;</p>
<blockquote>
<p><em>Biblia Tysiąclecia &bdquo;Będą patrzeć<span>&nbsp;</span><strong>na tego, kt&oacute;rego przebili</strong>,&rdquo;</em></p>
<p><em>Biblia Poznańska &bdquo;&hellip; . I<span>&nbsp;</span><strong>patrzeć będą na tego, kt&oacute;rego przebodli</strong>&rdquo;</em></p>
<p><em>Biblia Warszawsko-Praska &ldquo;I będą patrzeć<span>&nbsp;</span><strong>na tego, kt&oacute;rego sami przebodli</strong>.&rdquo;</em></p>
<p>&nbsp;</p>
</blockquote>
<p>Dlaczego te przekłady nie zawierają sł&oacute;w &ldquo;<strong>na mnie</strong>&ldquo;, pomimo tego, że w tekście masoreckim zwrot &ldquo;na mnie&rdquo; występuje.</p>
<p>Ot&oacute;ż nie ma go w 45 manuskryptach<span>&nbsp;</span><strong>przedmasoreckich</strong>, oraz&nbsp; kł&oacute;ci się on<span>&nbsp;</span><strong>z kontekstem</strong><span>&nbsp;</span>tej wypowiedzi.</p>
<h3>Czego uczy kontekst</h3>
<p>Zwr&oacute;ćmy uwagę, że&nbsp;<span>&nbsp;</span><strong>w pozostałej części tego wersetu</strong><span>&nbsp;</span>czytamy słowa, kt&oacute;re nie odnoszą się do narratora, ale do całkiem innej (trzeciej) osoby:</p>
<blockquote>
<p>&rdquo; &hellip;<span>&nbsp;</span><em><span>będą&nbsp;<strong>go</strong>&nbsp;opłakiwać, jak opłakuje się jedynaka, i będą gorzko biadać<strong>&nbsp;nad nim</strong>, jak gorzko biadają nad pierworodnym.</span></em></p>
</blockquote>
<p>Dlaczego konsekwentnie nie czytamy w tym miejscu zamiast &ldquo;<strong>go</strong>&rdquo; &ndash; &ldquo;<strong>mnie</strong>&rdquo; oraz zamiast &ldquo;<strong>nad nim</strong>&rdquo; &ndash; &ldquo;<strong>nade mną</strong>&ldquo;?</p>
<p>Biorąc powyższe pod uwagę konsekwentny i poprawny będzie tekst &ldquo;patrzeć<span>&nbsp;</span><strong>na tego</strong>&rdquo; a nie &ldquo;patrzeć<span>&nbsp;</span><strong>na mnie</strong>&rdquo;</p>
<p>W przypisie Biblii Poznańskiej (wydanie z 1992 roku) do tekstu z Zachariasza 12:10 możemy znaleźć wyjaśnienie, dlaczego zesp&oacute;ł redakcyjny nie poparł dodania w tym fragmencie sł&oacute;w<span>&nbsp;</span><em>&ldquo;<strong>na mnie&rdquo;</strong></em>. Jak czytamy w tym przypisie, (poniżej skan) osobą o kt&oacute;rej jest mowa<span>&nbsp;</span><strong>nie może być Jahwe</strong><span>&nbsp;</span>jak by to wynikało z Tekstu Masoreckiego! Przypomina ta osoba raczej postać<span>&nbsp;</span><strong><a href="https://mojabiblia.github.io/a/70.html" title="Kim jest Sługa Jahwe?">Sługi Jahwe</a></strong><span>&nbsp;</span>z Izajasza rozdział 53, kt&oacute;ry tożsamy jest z Panem Jezusem.</p>
<div><a href="pics/112.jpg"><img src="pics/112.jpg" border="0" alt="Zachariasza 12:10 przypis" width="502" height="113" /></a>
<p>Pismo Święte Starego i Nowego Testamentu (Biblia Poznańska), tom III &ndash; przypis do Zachariasza 12:10, str. 648.</p>
</div>
<p>Jak czytamy, takie zrozumienie jest r&oacute;wnież zgodne z wypowiedzią z Jana 9:37. Przebity&nbsp; został bowiem posłaniec Boga w osobie Jezusa Chrystusa!</p>
<h3>Jedynak i pierworodny</h3>
<p>Kolejna ważna sprawa dotyczy zwrot&oacute;w &ldquo;<em><span>będą go opłakiwać, jak opłakuje się<strong>&nbsp;jedynaka</strong>, i będą gorzko biadać nad nim, jak gorzko biadają nad&nbsp;<strong>pierworodnym</strong>.</span></em></p>
<p>Czy w stosunku do JHWH użyto kiedykolwiek takich zwrot&oacute;w jak jedynak czy pierworodny?</p>
<p>Jak widzimy kolejny kontekst tej wypowiedzi,&nbsp; nie m&oacute;wi&nbsp; o JHWH, ale o Panu Jezusie. Jego to Pismo Święte nazywa jedynakiem i pierworodnym.</p>
<p>Na Jezusa wskazuje r&oacute;wnież fragment z Objawienia 1:7 (BW):</p>
<blockquote>
<p><em>&ldquo;<span>Oto przychodzi wśr&oacute;d obłok&oacute;w, i ujrzy go wszelkie oko, a także&nbsp;<strong>ci, kt&oacute;rzy go przebili,</strong>&nbsp;i będą biadać nad nim wszystkie plemiona ziemi. Tak jest ! Amen.&nbsp;</span>&ldquo;</em></p>
</blockquote>
<p>Co pozostało zatem z argumentacji trynitarzy?</p>
<p><span>Oczywiście zgadzamy się z tym, że uśmiercając (przebijając) Syna Bożego zadano r&oacute;wnież cios Bogu! Dobrze rozumie to Ojciec, kt&oacute;ry utracił swoje umiłowane dziecko. B&oacute;g patrząc na śmierć swojego syna został r&oacute;wnież ugodzony! W Zachariasza 2:12 czytamy przecież, że kto dotyka lud Boży, sprawia Bogu b&oacute;l jakby ktoś dotykał Jego źrenicy oka.</span></p>
<h3>Czy ten tekst objawia Tr&oacute;jcę?</h3>
<p>Co ciekawe, gdyby nawet przyjąć tłumaczenie z Biblii Warszawskiej lub Gdańskiej&nbsp; m&oacute;wiące, że &ldquo;<em>spojrzą na mnie</em>&ldquo;, to fragment ten przecież<span>&nbsp;</span><strong>NIC nie m&oacute;wi o Tr&oacute;jcy</strong>, r&oacute;wności w niej os&oacute;b czy Duchu Świętym.&nbsp; Wręcz przeciwnie, takie tłumaczenie zahacza o herezję<span>&nbsp;</span><strong>modalizmu</strong><span>&nbsp;</span>(Sabelianizm), kt&oacute;ra zaciera r&oacute;żnice pomiędzy osobami Tr&oacute;jcy. W modalizmie, pojawienie się trzech os&oacute;b jest tylko trzema przejawami istnienia jednego Boga. Uważam, że dlatego właśnie w cytowanym przypisie tak kategorycznie powiedziano, że &ldquo;<strong>nie może to być Jahwe</strong>&ldquo;!</p>
<p>M&oacute;wienie zatem, że<span>&nbsp;</span><strong>przebito Jahwe</strong>, że Jahwe jest tożsamy z Jezusem kł&oacute;ci się z wyznaniem wiary w Tr&oacute;jcę Świętą i bliższe jest odłamowi kościoła zielonoświątkowego uznającemu tzw.&nbsp;<span>&nbsp;</span><strong><a href="https://mojabiblia.github.io/a/14.html" title="Om&oacute;wienie tematu Jedności B&oacute;stwa">Jedność B&oacute;stwa</a></strong>.</p>
<div>
<h3>Pokrewne tematy</h3>
<ul>
<li class="bawmrp_manual"><a href="https://mojabiblia.github.io/a/76.html" style="text-decoration:none">Czy Mesjasz miał być Bogiem? &ndash; Łukasza 9:20</a></li>
<li class="bawmrp_manual"><a href="https://mojabiblia.github.io/a/70.html" style="text-decoration:none">Jezus &ldquo;Sługa Jahwe&rdquo; &ndash; Izajasza 42:1</a></li>
<li class="bawmrp_manual"><a href="https://mojabiblia.github.io/a/62.html" style="text-decoration:none">Czy Jezus to Jahwe &ndash; Mateusza 27: 46</a></li>
</ul>
</div>
</div>

</br></br>
<a href="https://mojabiblia.github.io/a" style="text-decoration:none;text-align: left;"> ↞ Spis treści </a>&nbsp;&nbsp;&nbsp;<a href="https://mojabiblia.github.io/a/113.html" style="text-decoration:none;"> Następny artykuł ↠ </a></br>

</br>
<hr />
<p><em>kopia strony: <a href="https://blog.antytrynitarianie.pl/kogo-przebodli" style="text-decoration: none;">https://blog.antytrynitarianie.pl/kogo-przebodli</a> Wszelkie prawa autorskie należą się autorowi tej strony</em></p>
<hr />

<p style="text-align:right;margin:1px;margin-right:5px">
<!-- hitwebcounter Code START -->
<a href="https://www.hitwebcounter.com" target="_blank">
<img src="https://hitwebcounter.com/counter/counter.php?page=7879309&style=0007&nbdigits=7&type=page&initCount=0" title="Free Counter" Alt="web counter"   border="0" /></a> 
</p>
<p style="text-align:right;font-size:8pt;margin:1px;">b56bfcb9a9</p>
</div>
</body>
