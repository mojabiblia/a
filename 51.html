<html lang="pl-PL">
<head>
<meta charset="UTF-8" />
<title>Modlitwy Jezusa zawsze do Ojca a nigdy do Ducha Świętego – Mateusza 26:39</title>

<meta name="description" content="Modlitwy Jezusa zawsze do Ojca a nigdy do Ducha Świętego – Mateusza 26:39 blog.antytrynitarianie.pl bóg jezus trójca wiara antytrynitarianie unitarianizm unitarianie arianie"/>
<meta name="robots" content="max-snippet:-1, max-image-preview:large, max-video-preview:-1"/>
<link rel="canonical" href="https://mojabiblia.github.io/a/51.html" />
<meta property="og:locale" content="pl_PL" />
<meta property="og:type" content="website" />
<meta property="og:title" content="Modlitwy Jezusa zawsze do Ojca a nigdy do Ducha Świętego – Mateusza 26:39"/>
<meta property="og:description" content="Modlitwy Jezusa zawsze do Ojca a nigdy do Ducha Świętego – Mateusza 26:39 blog.antytrynitarianie.pl bóg jezus trójca wiara antytrynitarianie unitarianizm unitarianie arianie" />

<!-- Global site tag (gtag.js) - Google Analytics -->
<script async src="https://www.googletagmanager.com/gtag/js?id=G-J82TNZTTRH"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());

  gtag('config', 'G-J82TNZTTRH');
</script>

</head>
<body>
  
<div style="max-width: 1000px;margin: auto;">

<a href="https://mojabiblia.github.io/a" style="text-decoration:none"> ↞ Spis treści </a></br></br>

<h1 class="art-postheader entry-title">Modlitwy Jezusa zawsze do Ojca a nigdy do Ducha Świętego &ndash; Mateusza 26:39</h1>
<div>
<h1><strong>Czy biblijne modlitwy Jezusa nie przeczą&nbsp; trynitarnemu&nbsp; dogmatowi?</strong></h1>
<p>W Mateusza 26:39 czytamy wg. Biblii Tysiąclecia:</p>
<blockquote>
<p><em>&ldquo;I odszedłszy nieco dalej, upadł na twarz i<span>&nbsp;</span><strong>modlił się</strong><span>&nbsp;</span>tymi słowami:<span>&nbsp;</span><strong>Ojcze m&oacute;j</strong>, jeśli to możliwe, niech Mnie ominie ten kielich!<span>&nbsp;</span><strong>Wszakże nie jak Ja chcę, ale jak Ty</strong>.&rdquo;</em></p>
</blockquote>
<p>Przemyślenie fakt&oacute;w podawanych w Biblii a tyczących modlitw Jezusa,&nbsp; zmusza do postawienia zwolennikom nauki o Tr&oacute;jcy Świętej kilku niewygodnych pytań:</p>
<p>&nbsp;</p>
<ul>
<li>Czy B&oacute;g zgodnie z tym co znaczy słowo modlitwa może się modlić<span>&nbsp;</span><strong>sam do siebie</strong>?</li>
<li>Dlaczego &bdquo;jako r&oacute;wny co do mocy&rdquo; J<strong>ezus modli się o pomoc</strong><span>&nbsp;</span>do Boga Ojca?</li>
<li>Jezus m&oacute;wi n<strong>ie moja wola ale Twoja niech się stanie.</strong>&nbsp; Czy B&oacute;g tr&oacute;j-jedyny ma&nbsp; r&oacute;żne, sprzeczne&nbsp; wole, dążenia ?</li>
<li>Dlaczego Jezus podkreśla, że<span>&nbsp;</span><strong>wola Ojca</strong><span>&nbsp;</span>jest ważniejsza od Jego woli?</li>
<li>Co to oznacza gdy m&oacute;wi &ldquo;<strong>nie jak ja chcę</strong>&rdquo; jeżeli obie Osoby są jednym Bogiem?</li>
<li>Dlaczego Pan Jezus<span>&nbsp;</span><strong>nigdy nie modlił się do Ducha Świętego</strong>?</li>
<li>Czy znasz choć jeden fakt aby<span>&nbsp;</span><strong>B&oacute;g Ojciec modlił się do Jezusa</strong><span>&nbsp;</span>lub kogokolwiek?</li>
</ul>
<p>Modlitwa jest rozmową z Bogiem. Ale jeżeli założymy istnienie Tr&oacute;jcy to Jezus modli się w rezultacie<span>&nbsp;</span><strong>sam do siebie</strong>. Będąc częścią Boga rozmawia sam z sobą i prosi o pomoc, kt&oacute;rej jako B&oacute;g sam sobie może udzielić.</p>
<h2>Boga mego i Boga waszego</h2>
<p>Zapewne&nbsp; znasz naukę Jezusa co do modlitwy, zanotowaną przez&nbsp; Mateusza 6:6,9&nbsp; i słowa &ldquo;<em><span>&nbsp;</span>m&oacute;dl się do Ojca</em>&ldquo;.</p>
<p>Jezus podobnie jak chrześcijanie<span>&nbsp;</span><strong>modli się do Ojca</strong><span>&nbsp;</span>tak swojego jak r&oacute;wnież naszego co sam potwierdza w słowach z Jana 20:17 (BT):</p>
<blockquote>
<p>&bdquo;<em>&hellip;.&nbsp; Wstępuję do<span>&nbsp;</span><strong>Ojca mego</strong><span>&nbsp;</span>i<strong><span>&nbsp;</span>Ojca waszego</strong><span>&nbsp;</span>oraz<span>&nbsp;</span><strong>do Boga mego</strong><span>&nbsp;</span>i<span>&nbsp;</span><strong>Boga waszego</strong>.</em><span>&nbsp;</span>&rdquo;</p>
</blockquote>
<p>Bardzo ciekawy werset dotyczący modlitw Jezusa znajdujemy w Hebrajczyk&oacute;w 5:7 (BW)</p>
<blockquote>
<p>&ldquo;<em>Za dni swego życia w ciele<span>&nbsp;</span><strong>zanosił On z wielkim wołaniem i ze łzami modlitwy i błagania do tego, kt&oacute;ry go m&oacute;gł wybawić od śmierci</strong>, i dla<span>&nbsp;</span><strong>bogobojności</strong><span>&nbsp;</span>został wysłuchany&rdquo;</em></p>
</blockquote>
<p>&nbsp;</p>
<p>Pan Jezus błaga Boga o wybawienie od śmierci. Wie, że życie zależy od Stw&oacute;rcy. Zostaje WYSŁUCHANY (co świadczy o<span>&nbsp;</span><strong>niższej pozycji Jezusa od Ojca</strong>) ze względu na bojaźń wobec Boga (bogobojność). I zn&oacute;w kilka pytań:</p>
<ul>
<li>Czy B&Oacute;G może być<span>&nbsp;</span><strong>bogobojny</strong><span>&nbsp;</span>(bogobojny pochodzi od &ldquo;Boga się bojący)?</li>
<li>Jak można wytłumaczyć to, że druga osoba tego samego Boga<span>&nbsp;</span><strong>prosi pierwszą o wysłuchanie</strong>?</li>
<li>Czy B&oacute;g może kogokolwiek prosić o<span>&nbsp;</span><strong>wybawienie od śmierci</strong>?</li>
<li>Czy B&oacute;g może&nbsp; kogokolwiek<span>&nbsp;</span><strong>błagać</strong>?</li>
</ul>
<h3>Nauczył się posłuszeństwa</h3>
<p>Dalej w Hebrajczyk&oacute;w 5:8 czytamy kolejne przeczące doktrynie o Tr&oacute;jcy słowa&rdquo;</p>
<blockquote>
<p><em>&ldquo;I chociaż był Synem, nauczył się<span>&nbsp;</span><strong>posłuszeństwa</strong><span>&nbsp;</span>przez to, co wycierpiał&rdquo;</em></p>
</blockquote>
<p>Czy B&oacute;g prawdziwy może być komuś posłuszny? Nie ważne, czy jest w niebie czy na ziemi! Czy słowo &ldquo;posłuszeństwo można odnieść do Boga? Pozostawiam to ocenie czytelnik&oacute;w.</p>
<h3>Jezus pośrednikiem</h3>
<p>Warto także zwr&oacute;cić także uwagę, jaką rolę w naszych modlitwach spełnia osoba Pana Jezusa?&nbsp; W&nbsp; 1Tymoteusza 2:5 czytamy:</p>
<blockquote>
<p><em>&ldquo;Albowiem<span>&nbsp;</span><strong>jeden jest B&oacute;g</strong>, jeden też<span>&nbsp;</span><strong>pośrednik między Bogiem a ludźmi</strong>, człowiek, Chrystus Jezus&rdquo;</em></p>
</blockquote>
<p>Aż trudno uwierzyć w to, że czytając ten werset wielu nie dostrzega podstawowego faktu, a mianowicie, że wyraźnie rozdzielono w nim Boga od Jezusa &ndash; bożego pośrednika.<br />Jak widać&nbsp; trynitarny dogmat&nbsp; wypaczył podstawową naukę Biblii o roli Jezusa jako pośrednika pomiędzy Bogiem a ludźmi!</p>
<p>Jezus przestaje być &bdquo;<span>&nbsp;</span><a href="https://mojabiblia.github.io/a/44.html" title="Jezus pośredniczy pomiędzy Bogiem a ludźmi"><strong>pośrednikiem</strong></a>&rdquo; , &bdquo; drogą do Boga&rdquo; a staje się &bdquo;metą i finiszem tej drogi&rdquo;.</p>
<p>Z&nbsp; &bdquo;pośrednika&rdquo; &ndash; staje się celem i odbiorcą modlitw trynitarnych chrześcijan! Czyż nie jest to sprzeczne z naukami Syna Bożego?</p>
<p>A do kogo Pan Jezus uczył nas się modlić do siebie jako pośrednika, czy może do swojego Ojca w modlitwie &ldquo;<strong>Ojcze nasz</strong>&ldquo;.</p>
<p>Inne pytanie, kt&oacute;re rodzi się podczas analizowania modlitw to: Czy znasz jakiś biblijny opis modlitwy do Ducha Świętego?</p>
<h2>Duch Święty a modlitwy</h2>
<p><strong>Dlaczego Pan Jezus modli się TYLKO do Ojca, a NIGDY do Ducha Świętego jeżeli B&oacute;g jest Tr&oacute;jcą r&oacute;wnych os&oacute;b?</strong></p>
<p>No właśnie &ndash; dlaczego nigdzie w Biblii nie ma opisu<span>&nbsp;</span><strong>modlitwy do Ducha Świętego</strong><span>&nbsp;</span>! Jeżeli Duch Święty jest r&oacute;wny Ojcu, to czyż nie powinno Pismo Święte uczyć nas modlić się do rzekomej&nbsp; trzeciej osoby Boga?</p>
<p>Zastanawiam się analizując dogmat o Tr&oacute;jcy, że jeżeli ludzie modlą się do Pana Jezusa lub do Boga Ojca (z tego co wiem ok. 98% ludzi nie modli się w og&oacute;le do Ducha Świętego), to tak naprawdę modlą się (zakładając Tr&oacute;jcę) tylko<span>&nbsp;</span><strong>do części Boga</strong>.</p>
<p>W Łukasza 11:13 (BW) o Duchu Świętym czytamy:</p>
<blockquote>
<p><em>&ldquo;Jeśli więc wy, kt&oacute;rzy jesteście źli, umiecie dobre dary dawać dzieciom swoim, o ileż bardziej Ojciec niebieski<span>&nbsp;</span><strong>da Ducha Świętego tym, kt&oacute;rzy go proszą</strong>.&rdquo;</em></p>
</blockquote>
<p>Dlaczego mamy modlić się do Ojca, żeby dał nam Ducha Świętego? Czy nie prościej zwr&oacute;cić się (zakładając, że Duch jest trzecią osobą Boga) bezpośrednio z modlitwą do Ducha Świętego?</p>
<p>A jak rozumiesz zwrot &ndash; &ldquo;Ojciec<span>&nbsp;</span><strong>da</strong><span>&nbsp;</span>Ducha&rdquo;?</p>
<p>Zakładając, że Duch Święty to OSOBA,&nbsp; jest to zastanawiający zwrot.<span>&nbsp;</span><strong>Dać</strong><span>&nbsp;</span>można &ldquo;coś&rdquo; ale chyba nie &ldquo;kogoś&rdquo; tym bardziej część nierozerwalną Boga.</p>
<p>W Judy 20 wersecie (BW) czytamy:</p>
<blockquote>
<p><em>&ldquo;Ale wy, umiłowani, budujcie siebie samych w oparciu o najświętszą wiarę waszą,<span>&nbsp;</span><strong>m&oacute;dlcie się w Duchu Świętym</strong>,&rdquo;</em></p>
</blockquote>
<p>Dlaczego Juda nie zachęca do modlenia się<span>&nbsp;</span><strong>do Ducha Świętego,</strong><span>&nbsp;</span>ale do modlenia się<span>&nbsp;</span><strong>w Duchu Świętym</strong>? Czy można modlić się w osobie? Nie. Można natomiast modlić się korzystając z natchnienia Bożego.</p>
<p>Na podstawie tej kr&oacute;tkiej analizy modlitw opisanych w Słowie Bożym oceń sam, czy opisane w Biblii modlitwy&nbsp; Pana Jezusa, nie przeczą&nbsp; nauce o Tr&oacute;jcy Świętej?</p>
<div>
<h3>Pokrewne tematy</h3>
<ul>
<li class="bawmrp_manual"><a href="https://mojabiblia.github.io/a/153.html" style="text-decoration:none">R&oacute;wność os&oacute;b w Tr&oacute;jcy</a></li>
<li class="bawmrp_manual"><a href="https://mojabiblia.github.io/a/70.html" style="text-decoration:none">Jezus &ldquo;Sługa Jahwe&rdquo; &ndash; Izajasza 42:1</a></li>
<li class="bawmrp_manual"><a href="https://mojabiblia.github.io/a/53.html" style="text-decoration:none">Jezus nie jest r&oacute;wny Ojcu &ndash; Filipian 2:5,6</a></li>
<li class="bawmrp_manual"><a href="https://mojabiblia.github.io/a/44.html" style="text-decoration:none">Jezus pośrednikiem pomiędzy Bogiem a ludźmi &ndash; 1 Tymoteusza 2:5</a></li>
</ul>
</div>
</div>

</br></br>
<a href="https://mojabiblia.github.io/a" style="text-decoration:none;text-align: left;"> ↞ Spis treści </a>&nbsp;&nbsp;&nbsp;<a href="https://mojabiblia.github.io/a/52.html" style="text-decoration:none;"> Następny artykuł ↠ </a></br>

</br>
<hr />
<p><em>kopia strony: <a href="https://blog.antytrynitarianie.pl/modlitwa-jezusa" style="text-decoration: none;">https://blog.antytrynitarianie.pl/modlitwa-jezusa</a> Wszelkie prawa autorskie należą się autorowi tej strony</em></p>
<hr />

<p style="text-align:right;margin:1px;margin-right:5px">
<!-- hitwebcounter Code START -->
<a href="https://www.hitwebcounter.com" target="_blank">
<img src="https://hitwebcounter.com/counter/counter.php?page=7877120&style=0007&nbdigits=7&type=page&initCount=0" title="Free Counter" Alt="web counter"   border="0" /></a> 
</p>
<p style="text-align:right;font-size:8pt;margin:1px;">f44befb64e</p>
</div>
</body>
