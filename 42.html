<html lang="pl-PL">
<head>
<meta charset="UTF-8" />
<title>Imię Boga przeczy Trójcy – Psalm 83:19</title>

<meta name="description" content="Imię Boga przeczy Trójcy – Psalm 83:19 blog.antytrynitarianie.pl bóg jezus trójca wiara antytrynitarianie unitarianizm unitarianie arianie"/>
<meta name="robots" content="max-snippet:-1, max-image-preview:large, max-video-preview:-1"/>
<link rel="canonical" href="https://mojabiblia.github.io/a/42.html" />
<meta property="og:locale" content="pl_PL" />
<meta property="og:type" content="website" />
<meta property="og:title" content="Imię Boga przeczy Trójcy – Psalm 83:19"/>
<meta property="og:description" content="Imię Boga przeczy Trójcy – Psalm 83:19 blog.antytrynitarianie.pl bóg jezus trójca wiara antytrynitarianie unitarianizm unitarianie arianie" />

<!-- Global site tag (gtag.js) - Google Analytics -->
<script async src="https://www.googletagmanager.com/gtag/js?id=G-J82TNZTTRH"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());

  gtag('config', 'G-J82TNZTTRH');
</script>

</head>
<body>
  
<div style="max-width: 1000px;margin: auto;">

<a href="https://mojabiblia.github.io/a" style="text-decoration:none"> ↞ Spis treści </a></br></br>

<h1 class="art-postheader entry-title">Imię Boga przeczy Tr&oacute;jcy &ndash; Psalm 83:19</h1>
<div>
<h1>Imię Boga a Tr&oacute;jca Święta.</h1>
<p>Czy Imię Boga poświadcza, czy przeczy nauce o Tr&oacute;jcy?</p>
<p>W Psalmie 83:18 możemy przeczytać wg. BT II:</p>
<blockquote>
<p><em>&ldquo;Niechaj poznają Ciebie i wiedzą, że tylko Ty, kt&oacute;ry<span>&nbsp;</span><strong>sam jeden</strong><span>&nbsp;</span>masz<span>&nbsp;</span><strong>Jahwe na imię</strong>, jesteś<span>&nbsp;</span><strong>Najwyższy</strong><span>&nbsp;</span>nad całą ziemią. &ldquo;</em></p>
</blockquote>
<p>O czym m&oacute;wi ten tekst?</p>
<p>Ten tekst m&oacute;wi o tym, że<strong><span>&nbsp;</span>Jahwe nie ma sobie r&oacute;wnego</strong><span>&nbsp;</span>bo &hellip; jest<span>&nbsp;</span><strong>Najwyższy</strong>! Przeczy to zatem wyraźnie dogmatowi o Tr&oacute;jcy gdzie wszystkie 3 rzekome osoby (Duch Święty oraz Jezus) są sobie r&oacute;wne!</p>
<p>Jeżeli jest ktoś najwyższy, to nie może inna osoba być jej r&oacute;wna.</p>
<p>Trynitaryzm w związku z tym zwalcza w swoich przekładach imię Boga&nbsp; Jahwe (JHWH), zastępując go &ldquo;słowem&rdquo; Pan. Taki manewr ma za zadanie zr&oacute;wnać Pana Boga z Panem Jezusem. Czytelnik czyta Pan i nie wie czy chodzi o JHWH czy Jezusa naszego Pana.</p>
<p>Dlatego też w&nbsp; Biblii Tysiąclecia w III wydaniu, usunięto Imię Boże zastępując go wyrażeniem Pan lub B&oacute;g. W II wydaniu wprowadzono to Imię, a w III je usunięto. We wstępie do wydania II gdzie Imię Boże w formie Jahwe występuje kilka tysięcy razy napisano:</p>
<p><a href="pics/42_1.jpg"><img src="pics/42_1.jpg" border="0" alt="Jahwe w II wydaniu Biblii Tysiąclecia" title="Wstęp do Biblii Tysiaclecia" width="300" height="65" /></a></p>
<p>Proszę zwr&oacute;cić uwagę na zwrot &ldquo;Wprowadzamy dalej wszędzie<span>&nbsp;</span><strong>Boże Imię Jahwe</strong><span>&nbsp;</span>tam gdzie dotąd &hellip;.. czytaliśmy<span>&nbsp;</span><strong>zastępcze</strong><span>&nbsp;</span>imię &ldquo;Pan&rdquo;,<span>&nbsp;</span><strong>nie będące przekładem tego Imienia Bożego</strong>&rdquo; (pogrubienie nasze).</p>
<p>A teraz dla por&oacute;wnania zobaczmy wstęp do wydania III lub IV&nbsp; BT. &rdquo; Czy coś się przez parę lat zmieniło?<span>&nbsp;</span><em>( fragment z wstępu poniżej do IV wydania)</em></p>
<p><a href="pics/42_2.jpg"><img src="pics/42_2.jpg" border="0" alt="Pan w III wydaniu Biblii Tysiąclecia" title="Biblia Tysiąclecia a Pan" width="300" height="43" /></a></p>
<p>Czy dostrzegamy zmianę podejścia do Imienia Pana Boga? M&oacute;wi się już nie o Imieniu Boga jak w wydaniu II, &hellip; ale o wyrazie Jahwe &hellip;.. &ldquo;W miejsce<span>&nbsp;</span><strong>wyrazu</strong><span>&nbsp;</span>Jahwe&rdquo; !</p>
<h2>Jahwe czy Pan</h2>
<p>Czy sprawę może tłumaczyć&nbsp; żydowski przesąd, przesądnie pomijający imię Boga podczas czytania Biblii?<br />Uważamy, że jednym z gł&oacute;wnych powod&oacute;w zastępowania imienia Boga&nbsp; &bdquo; JAHWE&rdquo; poprzez tytuł &bdquo; PAN&rdquo; &ndash; jest wiara w dogmat trynitarny. Tytuł &bdquo; PAN&rdquo; jest w Biblii odnoszony zar&oacute;wno do Boga Ojca jak i do Jezusa więc<span>&nbsp;</span><strong>czytelnik może szybko się zagubić</strong>, o kogo w danym fragmencie chodzi.&nbsp; Bardzo to podoba się trynitarzom, bo fakt ten &bdquo;zaciemnia&rdquo; istotną r&oacute;żnicę między Bogiem Ojcem a Synem Bożym.</p>
<p>Ale r&oacute;żnica ta widoczna jest chociażby w znaczeniu imion &bdquo; JAHWE &bdquo; i &bdquo; JEZUS&rdquo;.</p>
<p>Imię &bdquo; JAHWE&rdquo; tłumaczone jest często na &ldquo;Jestem&rdquo; lub &ldquo;Jestem, kt&oacute;ry jestem&rdquo;,&nbsp; &ldquo;będę, kim będę&rdquo;, &ldquo;STANĘ SIĘ, kimkolwiek zechcę&rdquo; lub &ldquo;On powoduje, że się staje&rdquo;.</p>
<p>Jakkolwiek by nie tłumaczyć Imienia Bożego dostrzegamy w nim Istotę Najwyższą, nie podległą NIKOMU.</p>
<p>B&oacute;g ma zatem naturę bytu absolutnego a Jezus zrodzonego. B&oacute;g JAHWE &bdquo; zrodził&rdquo; Go, czyli spowodował, początek Jego istnienia jako zupełnie odrębnego bytu- zobacz Psalm 2:7.<br />Jezus<span>&nbsp;</span><strong>nie miał natomiast żadnego wpływu</strong><span>&nbsp;</span>na zaistnienie Boga Ojca (JAHWE )!<br />Dlatego niekt&oacute;rzy tłumaczą też znaczenie imienia Boga na &bdquo;Byt kt&oacute;ry JEST , BYŁ I BĘDZIE, kt&oacute;ry swego istnienia nie zawdzięcza nikomu&rdquo;</p>
<h2><strong>Co oznacza Imię Jezus?</strong></h2>
<p>Imię &bdquo; Jezus&rdquo; w tłumaczeniu na język polski oznacza: &bdquo; Zbawienie (pochodzące) od JAHWE&rdquo;. Jakże inne znaczenie tego imienia wobec Jahwe. Jezus jest naszym<span>&nbsp;</span><a href="https://mojabiblia.github.io/a/147.html">Zbawicielem</a><span>&nbsp;</span>przysłanym od Boga JHWH!<br />Biblia utożsamia Jezusa ponadto ze &bdquo;<span>&nbsp;</span><a href="https://mojabiblia.github.io/a/70.html" title="Jezus jest sługą Jahwe">Sługą JAHWE</a>&rdquo; (zobacz Izajasza 42 rozdział i Mateusza 12,18).&nbsp; Przed wersetem z Mateusza 12:15&nbsp; w BT IV wydanie jest śr&oacute;dtytuł &ldquo;<strong>Jezus &ldquo;Sługa Pański</strong>&rdquo; i odnośnik do słowniczka znajdującego się zna końcu Biblii gdzie czytamy:</p>
<p><a href="pics/42_3.jpg"><img src="pics/42_3.jpg" border="0" alt="Sługa Pański znaczenie" title="sluga Pański" width="300" height="116" /></a></p>
<p>Jak widzimy imię Jezus zwraca uwagę na kogoś wyższego od niego. W wielu słownikach czytamy tłumaczenie imienia Jezus jako &ldquo;<strong>Jahwe jest zbawieniem</strong>&rdquo; .</p>
<p>W Słowniku Biblijnym wydanym przez księgarnie Św. Jacka w 1982 czytamy:</p>
<p><a href="pics/42_4.jpg"><img src="pics/42_4.jpg" border="0" alt="Znaczenia imienia Jezus" width="300" height="51" /></a></p>
<p>Czy dostrzegasz r&oacute;żnicę pomiędzy Jahwe a Jezusem?</p>
<p>To B&oacute;g Ojciec (Jahwe) wysyła Jezusa z misją zbawienia ludzkości!&nbsp; Nie wysyła sam siebie , nie wysyła swej drugiej osoby !<br />Misję zleca zupełnie odrębnemu bytowi swemu &bdquo; jednorodzonemu&nbsp; synowi&rdquo;.<br />Sługa Jahwe &ndash; Jezus, doskonale spełnia tą misję, przy okazji nauczając m.in tak jak czytamy w Jana 13,16.</p>
<blockquote>
<p><em>&ldquo;Zaprawdę, zaprawdę, powiadam wam:<span>&nbsp;</span><strong>Sługa nie jest większy od swego pana</strong><span>&nbsp;</span>ani<span>&nbsp;</span><strong>wysłannik od tego, kt&oacute;ry go posłał</strong>. &ldquo;</em></p>
</blockquote>
<p>Czyż ta nauka nie przeczy wyraźnie trynitarnemu dogmatowi?</p>
<p>Tak więc por&oacute;wnanie znaczenia imion JAHWE oraz JEZUS &ndash; to pole do bardzo niewygodnych dla trynitarzy biblijnych rozmyślań. Dwa odrębne imiona i ich znaczenie &ndash; wyraźnie ukazuje, że B&oacute;g Ojciec (Jahwe&nbsp; i Syn Boży (Jezus) to dwa<span>&nbsp;</span><strong>zupełnie odrębne byty,</strong><span>&nbsp;</span>a Jezus jako &bdquo; sługa Jahwe&rdquo; , jest podległy swemu Bogu i Ojcu!</p>
<h3>Bezimienny Duch Święty</h3>
<p>Pozostaje w kwestii imienia odpowiedzenie sobie na pytanie<span>&nbsp;</span><strong>jakie imię ma Duch Święty</strong><span>&nbsp;</span>rzekoma trzecia osoba Boga?</p>
<p>Jak wiemy Biblia tysiące razy podaje imię Ojca, kt&oacute;re brzmi JAHWE, setki razy, imię Syna Jezus, ale nigdzie nie podaje jak na imię ma trzecia osoba Boga czyli Duch Święty. Czy nie jest to co najmniej dziwne, że&nbsp; B&oacute;g ani razu nie objawia imienia Ducha Świętego?</p>
<p>Argumentowanie, że&nbsp; określenie &bdquo; pocieszyciel&rdquo;, jak r&oacute;wnież<span>&nbsp;</span><strong><a href="https://mojabiblia.github.io/a/137.html">parakleta</a></strong><span>&nbsp;</span>jest imieniem własnym jest śmieszne (Kliknij w link omawiający tą kwestię).</p>
<p>R&oacute;wnie dobrze możemy powiedzieć, że B&oacute;g ma na imię&nbsp; &bdquo; Stw&oacute;rca&rdquo; czy &bdquo;Najwyższy&rdquo;.</p>
<p>Jak by tego było mało to Duch Święty jest duchem Boga, a nie duchem Bogiem. Ta subtelna r&oacute;żnica pokazuje, że B&oacute;g jest dysponentem Ducha Świętego. Namaszcza nim jak było to dla przykładu, w przypadku Pana Jezusa.</p>
<p>Jezus czytając w Synagodze z Izajasza 61:1 powiedział:(zob. Łukasza 4:18 POZN)</p>
<blockquote>
<p><em>&ldquo;<strong>Duch Pański</strong><span>&nbsp;</span>nade mną, dlatego mnie namaścił, abym głosił ubogim dobrą nowinę, posłał mnie, abym obwieszczał więźniom uwolnienie, a ślepym odzyskanie wzroku. Abym wolnością obdarzał uciśnionych&rdquo;</em></p>
</blockquote>
<p>Co się kryje pod wyrażeniem<em>&ldquo;Duch Pański&rdquo;?<span>&nbsp;</span></em>Jak zajrzymy do Izajasza według Biblii Tysiąclecia II wydanie to przeczytamy:<em><br /></em></p>
<blockquote>
<p><em>&ldquo;<strong>Duch Jahwe</strong>, Pana, nade mną, bo<span>&nbsp;</span><strong>Jahwe mnie namaścił</strong>. Posłał mnie, by głosić dobrą nowinę ubogim, by opatrywać razy serc złamanych, by zapowiadać wyzwolenie jeńcom i więźniom swobodę; &ldquo;</em></p>
</blockquote>
<p>To<span>&nbsp;</span><strong>nie Duch Święty namaszcza Jezusa</strong>, ale czyni to Jahwe używając<span>&nbsp;</span><strong>swojego</strong><span>&nbsp;</span>Świętego Ducha.</p>
<p>Jakże inaczej znając te fakty rozumiemy fragment Psalmu zacytowany na wstępie:</p>
<blockquote>
<p>&ldquo;<em>Niechaj poznają Ciebie i wiedzą, że tylko Ty, kt&oacute;ry<span>&nbsp;</span><strong>sam jeden</strong><span>&nbsp;</span>masz Jahwe na imię, jesteś<span>&nbsp;</span><strong>Najwyższy</strong><span>&nbsp;</span>nad całą ziemią. &ldquo;</em></p>
</blockquote>
<div>
<h3>Pokrewne tematy</h3>
<ul>
<li class="bawmrp_manual"><a href="https://mojabiblia.github.io/a/55.html" style="text-decoration:none">Dlaczego Jezus m&oacute;wi &ldquo;m&oacute;j B&oacute;g&rdquo;? &ndash; Jana 20:17 i Objawienie&hellip;</a></li>
<li class="bawmrp_manual"><a href="https://mojabiblia.github.io/a/26.html" style="text-decoration:none">Elohim w liczbie mnogiej &ndash; Sędzi&oacute;w 11:24</a></li>
<li class="bawmrp_manual"><a href="https://mojabiblia.github.io/a/25.html" style="text-decoration:none">Do kogo B&oacute;g m&oacute;wi uczyńmy &ndash; Rodzaju 1:26</a></li>
</ul>
</div>
</div>

</br></br>
<a href="https://mojabiblia.github.io/a" style="text-decoration:none;text-align: left;"> ↞ Spis treści </a>&nbsp;&nbsp;&nbsp;<a href="https://mojabiblia.github.io/a/43.html" style="text-decoration:none;"> Następny artykuł ↠ </a></br>

</br>
<hr />
<p><em>kopia strony: <a href="https://blog.antytrynitarianie.pl/imie-boga" style="text-decoration: none;">https://blog.antytrynitarianie.pl/imie-boga</a> Wszelkie prawa autorskie należą się autorowi tej strony</em></p>
<hr />

<p style="text-align:right;margin:1px;margin-right:5px">
<!-- hitwebcounter Code START -->
<a href="https://www.hitwebcounter.com" target="_blank">
<img src="https://hitwebcounter.com/counter/counter.php?page=7877103&style=0007&nbdigits=7&type=page&initCount=0" title="Free Counter" Alt="web counter"   border="0" /></a> 
</p>
<p style="text-align:right;font-size:8pt;margin:1px;">8a8e160294</p>
</div>
</body>
