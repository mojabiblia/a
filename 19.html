<html lang="pl-PL">
<head>
<meta charset="UTF-8" />
<title>Czy Bóg istnieje? - Czy są dowody na istnienie Boga?</title>

<meta name="description" content="Czy Bóg istnieje? - Czy są dowody na istnienie Boga? blog.antytrynitarianie.pl bóg jezus trójca wiara antytrynitarianie unitarianizm unitarianie arianie"/>
<meta name="robots" content="max-snippet:-1, max-image-preview:large, max-video-preview:-1"/>
<link rel="canonical" href="https://mojabiblia.github.io/a/19.html" />
<meta property="og:locale" content="pl_PL" />
<meta property="og:type" content="website" />
<meta property="og:title" content="Czy Bóg istnieje? - Czy są dowody na istnienie Boga?"/>
<meta property="og:description" content="Czy Bóg istnieje? - Czy są dowody na istnienie Boga? blog.antytrynitarianie.pl bóg jezus trójca wiara antytrynitarianie unitarianizm unitarianie arianie" />

<!-- Global site tag (gtag.js) - Google Analytics -->
<script async src="https://www.googletagmanager.com/gtag/js?id=G-J82TNZTTRH"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());

  gtag('config', 'G-J82TNZTTRH');
</script>

</head>
<body>
  
<div style="max-width: 1000px;margin: auto;">

<a href="https://mojabiblia.github.io/a" style="text-decoration:none"> ↞ Spis treści </a></br></br>

<div>
<h1 class="art-postheader entry-title">Czy B&oacute;g istnieje?</h1>
</div>
<div>
<h1>Czy są dowody na istnienie Boga?</h1>
<p>Biblia zawiera prosty, argument do przemyślenia dla tych, kt&oacute;rzy wątpią w istnienie Boga. Znajdziemy go w liście do&nbsp; Hebrajczyk&oacute;w 3:4 (BW).</p>
<blockquote>
<p><em>&bdquo;Albowiem<span>&nbsp;</span><strong>każdy dom jest przez kogoś budowany</strong>, lecz tym, kt&oacute;ry wszystko zbudował, jest B&oacute;g. &bdquo;</em></p>
</blockquote>
<p>Czyż nie jest to w pełni &bdquo;naukowy&rdquo; spos&oacute;b myślenia? Nie ma skutku bez przyczyny. Widząc skutek dociekaj przyczyny. Gdy patrzysz na dom, to nie myślisz, i nie przychodzi ci nawet do głowy, że powstał przypadkowo. Jesteś przekonany, że został zaprojektowany przez inteligentnego projektanta, a następnie wg. tego projektu wybudowany. Został r&oacute;wnież wyposażony we wszystko co jest nam niezbędne do życia w nim.</p>
<p>Jeżeli przyjrzymy się z bliska temu co nas otacza, r&oacute;wnież dojdziemy do wniosku, że musiało to zostać zaprojektowane przez inteligentnego Projektanta.</p>
<p>Oczywiście możemy twierdzić, że wszechświat jak r&oacute;wnież otaczające nas twory żywe są dziełem przypadku jak r&oacute;wnież zbiegu okoliczności ale uważam, że tylko do czasu kiedy rzeczowo tego sami nie zbadamy. Biblia zachęca nas do tego słowami z listu do Rzymian 1:19,20 (BW)</p>
<blockquote>
<p><em>&bdquo;Ponieważ to, co o Bogu wiedzieć można, jest dla nich jawne, gdyż B&oacute;g im to objawił. Bo niewidzialna jego istota, to jest wiekuista jego moc i b&oacute;stwo,<span>&nbsp;</span><strong>mogą być od stworzenia świata oglądane w dziełach i poznane umysłem,</strong><span>&nbsp;</span>tak iż nic nie mają na swoją obronę&rdquo;</em></p>
</blockquote>
<p>Czy z<span>&nbsp;</span><strong>dzieł Bożych</strong><span>&nbsp;</span>rzeczywiście możemy udowodnić istnienie Boga? Naszym zdaniem tak.</p>
<p>Oczywiście wielu szanowanych naukowc&oacute;w to r&oacute;wnież dostrzega i potrafi to wyjaśnić na konkretnych badaniach jak r&oacute;wnież przykładach, znacznie lepiej jak my. Dlatego zachęcamy do zapoznania się z argumentacją zawartą w poniższych książkach.</p>
<p>Oto nasza lista ciekawych lektur w tym temacie, (ostateczne wnioski i przemyślenia jak zawsze są po stronie czytelnik&oacute;w).</p>
<p>Zaczynamy od pozycji, kt&oacute;re w czasie pisania tego artykułu były dostępne na naszym rynku, w języku polskim.</p>
<p>Pierwszych pięć pozycji to cykl książek wydawnictwa &bdquo;Enarche&rdquo; z serii &bdquo;<strong>INTELIGENTNY PROJEKT</strong>&bdquo;.</p>
<h2>Czarna skrzynka Darwina &ndash; Michaela J. Behe</h2>
<p>&bdquo;<em>Czarna skrzynka Darwina &ndash; Biochemiczne wyzwanie dla ewolucjonizmu</em>&bdquo;, to książka napisana przez Michaela J. Behe.</p>
<p>Michael J. Behe &ndash; profesor nauk biologicznych na Lehigh University, stopień doktora biochemii uzyskał na Uniwersytecie Pensylwanii w 1978 roku.</p>
<p><a href="pics/19_1.jpg"><img src="pics/19_1.jpg" border="0" alt="Behe - biochemia a ewolucja" width="205" height="300" style="float:left;padding: 10px;"/></a>W proponowanej książce Behe&nbsp; w spos&oacute;b naukowy, ale bardzo przystępny dla laika, wyjaśnia dlaczego uważa, że życie zostało zaprojektowane.</p>
<p>&nbsp;Poniżej wybrany cytat:</p>
<p><em>&bdquo;Wniosek o inteligentnym projekcie w spos&oacute;b naturalny wypływa z samych danych empirycznych &mdash; nie ze świętych ksiąg lub sekciarskich wierzeń. Wnioskowanie, że układy biochemiczne<span>&nbsp;</span><strong>zaprojektował czynnik inteligentny</strong>, to standardowy proces, kt&oacute;ry nie wymaga żadnych nowych zasad logiki lub nauki. Wniosek ten to po prostu efekt ciężkiej pracy, jaką biochemicy wykonali przez 40 lat, jak r&oacute;wnież analizy zwykłych sposob&oacute;w wnioskowania o projekcie. Niemniej stwierdzenie, że układy biochemiczne zostały zaprojektowane, na pewno wyda się wielu ludziom dziwne. Postaram się więc sprawić, by stopień tego zdziwienia był mniejszy.&rdquo;</em></p>
<p>W rozdziale 11 omawianej książki&nbsp; Behe wyjaśnia:</p>
<p><em>&bdquo;Nasza aktualna wiedza na temat poziomu molekularnego pochodzi z niezliczonych eksperyment&oacute;w, w kt&oacute;rych oczyszczano białka, klonowano geny, wykonywano zdjęcia za pomocą mikroskopu elektronowego, hodowano kom&oacute;rki, ustalano struktury białek, por&oacute;wnywano sekwencje, modyfikowano parametry i wykonywano badania kontrolne. &hellip;&rdquo;</em></p>
<p><em>&bdquo;Rezultatem tych skumulowanych pr&oacute;b badania kom&oacute;rki &ndash; życia na poziomie molekularnym jest głośny, wyraźny, przeszywający okrzyk &bdquo;<strong>projekt</strong>!&rdquo; Jest to wynik tak jednoznaczny i ważny, że należy go uznać za jedno z największych osiągnięć w historii nauki. &hellip; Dostrzeżenie<span>&nbsp;</span><strong>inteligentnego projektu życia</strong><span>&nbsp;</span>jest tak doniosłe, jak zaobserwowanie, że Ziemia okrąża Słońce, bakterie są przyczyną chor&oacute;b, a promieniowanie emitowane jest w kwantach. &bdquo;</em></p>
<p>W czasach Darwina, to co dzisiaj wiemy o kom&oacute;rkach czy DNA było &bdquo;<strong>czarną skrzynką</strong>&rdquo; otworzoną dopiero niedawno.</p>
<p>W Izajasza 44:24 (BP) czytamy:</p>
<blockquote>
<p><em>&bdquo;Tak m&oacute;wi Jahwe &ndash; tw&oacute;j Odkupiciel,<span>&nbsp;</span><strong>Ten, co ukształtował cię [już] w łonie matki</strong>: &ndash; Ja, Jahwe,<span>&nbsp;</span><strong>wszystko stworzyłem</strong>! Ja sam rozpostarłem niebiosa i utwierdziłem ziemię własną<span>&nbsp;</span><strong>swą mocą.</strong>&bdquo;</em></p>
</blockquote>
<h2>Kryzys teorii ewolucji &ndash; Michael Denton</h2>
<p>MICHAEL DENTON to australijski biolog molekularny i doktor nauk medycznych. W rekomendacji na ostatniej stronie książki możemy przeczytać:</p>
<blockquote>
<p><em>&bdquo;Jest najlepiej znany z prac badawczych w obszarze biologii. W1973 roku otrzymał tytuł doktora biochemii na uniwersytecie King s College London. W1990 roku został zatrudniony na&nbsp; wydziale biochemii Uniyersity of Otago w Nowej Zelandii, gdzie pracował przez kolejne 15 lat. Regularnie też wyjeżdżał do Indii i Pakistanu, gdzie kontynuował badania gen&oacute;w, kt&oacute;re rozpoczął jeszcze na studiach. Zajmuje się problemami, kt&oacute;re trapią darwinizm i teorię doboru naturalnego, przygląda się alternatywnym teoriom i omawia nowe dowody od paleontologii po biologię molekularną.&rdquo;</em></p>
<p><em>&bdquo;Tym, co najbardziej zawstydzi neodarwinist&oacute;w, będzie objawienie przez Dentona, że<span>&nbsp;</span><strong>dowody płynące z jego obszaru specjalizacji, biologii molekularnej, nie stanowią dla nich żadnego poparcia</strong>. &ndash; The Spectator&rdquo;</em></p>
</blockquote>
<p><a href="pics/19_2.jpg"><img src="pics/19_2.jpg" border="0" alt="Kryzys teorii ewolucji" width="199" height="300" style="float:left;padding: 20px;"/></a><em>&bdquo;Idea ewolucji jest podstawą naszego wsp&oacute;łczesnego oglądu świata. Jednak teoria proponowana przez Darwina i rozwinięta przez społeczność naukową do postaci akceptowanego &bdquo;faktu&rdquo;jest coraz silniej atakowana. Mimo że wydaje się poprawna w odniesieniu do og&oacute;lnej zmienności w przyrodzie, jej założenia obejmujące relacje między klasami i rzędami, a sięgające nawet do narodzin życia,<span>&nbsp;</span><strong>zdają się stać na kruchych fundamentach</strong>.&rdquo;</em></p>
<p>W spisie treści znajdziemy między innymi takie tematy jak:</p>
<ul>
  <li>Fragmentaryczna prawda</li>
  <li>Zapis kopalny</li>
  <li>Biologiczna rewolucja molekularna</li>
  <li>Tajemnica pochodzenia życia</li>
  <li>Biochemiczny pogłos typologii</li>
  <li>Poza zasięgiem przypadku</li>
  <li>Zagadka doskonałości</li>
</ul>
<p>&nbsp;</p>
<p>W rozdziale &bdquo;Zagadka doskonałości&rdquo; Denton pisze:</p>
<blockquote>
<p><em>&bdquo;Przeczucie, że czysta losowość nigdy nie byłaby w staniu doprowadzić do tak powszechnego w przyrodzie poziomu<span>&nbsp;</span><strong>złożoności i pomysłowości</strong>, było odwiecznym źr&oacute;dłem sceptycyzmu, obecnym już od czas&oacute;w wydania rozprawy O powstawaniu gatunk&oacute;w .&rdquo;</em></p>
</blockquote>
<h3>Zagadka doskonałości</h3>
<p>W tym jakże ciekawym rozdziale swojej książki, Denton zwraca uwagę na konieczność uznania,<span>&nbsp;</span><strong>złożoności życia wykluczającego przypadkowość czy losowość</strong>.</p>
<blockquote>
<p><em>&bdquo;Aby uzyskać bardziej obiektywny punkt widzenia na poziom<span>&nbsp;</span><strong>złożoności</strong>,<strong><span>&nbsp;</span>jaki wykazuje kom&oacute;rka</strong>, rozważmy problem konstrukcji atomowej. Łącznie kom&oacute;rka zawiera około 10 miliard&oacute;w atom&oacute;w. Przyjmijmy, że zdecydowaliśmy się zbudować dokładną kopię kom&oacute;rki&nbsp; w miliard razy powiększonej skali, tak by każdy atom kom&oacute;rki miał rozmiar piłki tenisowej. Zbudowanie takiego modelu z prędkością<span>&nbsp;</span><strong>jednego atomu na minutę zajęłoby 50 milion&oacute;w lat</strong>, a obiektem, jaki byśmy uzyskali, byłaby &hellip; olbrzymia fabryka o średnicy około 20 kilometr&oacute;w i o objętości tysiące razy większej niż Wielka Piramida w Gizie.&rdquo;</em></p>
<p><em>&bdquo;Chcąc skopiować przyrodę, przyspieszylibyśmy proces budowy modelu, stosując małe cząsteczki, takie jak aminokwasy i nukleotydy, a nie pojedyncze atomy. Ponieważ pojedyncze aminokwasy i nukleotydy zbudowane są z 10 do 20 atom&oacute;w każdy, pozwoliłoby to nam skończyć ten projekt w mniej niż<span>&nbsp;</span><strong>pięć milion&oacute;w lat</strong>.&rdquo;<br /></em></p>
<p><em>&bdquo;Złożoność kom&oacute;rki, podobnie jak każdej złożonej maszyny, nie może być zredukowana do jakiegokolwiek prostego wzorca, jak też jej wyprodukowanie nie może być uproszczone do nieskomplikowanego zestawu algorytm&oacute;w lub program&oacute;w. Pracując dzień i noc, bez ustanku, i tak trudne by było skończenie tego modelu w okresie kr&oacute;tszym<span>&nbsp;</span><strong>niż milion lat.&rdquo;</strong></em></p>
<p><em><strong>&bdquo;Pod względem złożoności pojedyncza kom&oacute;rka jest niczym, jeśli por&oacute;wna się ją z takim układem, jak m&oacute;zg ssaka</strong>. U człowieka organ ten składa się z około 10 miliard&oacute;w kom&oacute;rek nerwowych. Każda kom&oacute;rka nerwowa tworzy od 10 do 100 tysięcy wł&oacute;kien łączących, dzięki kt&oacute;rym kontaktuje się z innymi kom&oacute;rkami nerwowymi m&oacute;zgu. Całkowita liczba połączeń w ludzkim m&oacute;zgu sięga 1o<sup>15&nbsp;</sup>czyli biliarda. Liczby rzędu 1o<sup>15<span>&nbsp;</span></sup>leżą oczywiście poza granicami jakiegokolwiek zrozumienia.&rdquo;</em></p>
</blockquote>
<p>Denton poprzez takie przykłady pr&oacute;buje unaocznić czytelnikowi to, że&nbsp; rzekomo prosta kom&oacute;rka, z punktu widzenia biochemika jest skomplikowaną &bdquo;fabryką&rdquo;. Jej złożoność i nieredukowalność są dowodem, że została ona zaprojektowana.</p>
<h2>Teoria ewolucji kryzysu ciąg dalszy- Michael Denton</h2>
<p>To kolejna książka Dentona będąca rozwinięciem poprzedniej. Osobiście uważam ją za dużo ciekawszą od poprzedniczki. Denton podaje w niej przykłady, kt&oacute;re w proch rozbijają darwinowskie teorie. Począwszy od budowy ptasich pi&oacute;r, jak r&oacute;wnież poprzez budowę kończyn i skrzydeł owad&oacute;w, budowę i &bdquo;rozmnażanie&rdquo; kwiat&oacute;w, kończąc na niebywałym przykładzie węgorza srebrnego, Denton wykazuje niemożliwość przypadkowego powstania życia.</p>
<p><a href="pics/19_3.jpg"><img src="pics/19_3.jpg" border="0" alt="Teoria ewolucji Denton" width="208" height="300" style="float:left;padding: 10px;" /></a></p>
<p>Z racji tego, że autor książki już nam znany, przytoczę tylko kilka cytat&oacute;w z tej jego drugiej książkowej pozycji:</p>
<p>&bdquo;Karl Ludwig von Bertalanffy, wieloletni krytyk darwinizmu przysłużył się wielu sceptykom, gdy wyznał:.<br /><em>Ja na przykład, pomimo wszystkich pożytk&oacute;w płynących z genetyki i matematycznej teorii selekcji, wciąż nie rozumiem, dlaczego węgorze z Camacchio<span>&nbsp;</span><strong>uzyskują przewagę selekcyjną w niebezpiecznej podroży do Morza Sargassoweg</strong>o lub dlaczego<span>&nbsp;</span><strong>glista musi migrować dookoła ciała gospodarza, zamiast wygodnie osiedlać się w jelicie</strong>, gdzie jest jej miejsce;</em></p>
<p><em>lub jaka korzyść dla przetrwania płynie z wielosegmentowego żołądka krowy, gdy koń, r&oacute;wnież roślinożerca o por&oacute;wnywalnej wielkości, radzi sobie bardzo dobrze z prostym żołądkiem; lub<span>&nbsp;</span><strong>dlaczego niekt&oacute;re owady musiały rozwinąć tę godną podziwu mimikrę i ochronne zabarwienie, gdy bielinek kapustnik jest znacznie bardziej liczny, mimo jego białych skrzydeł.&rdquo;</strong></em></p>
<p>Denton&nbsp; przytoczył ciekawy logiczny argument Ernesta Mayra, pokazujący, przepaść jaka dzieli gatunki&nbsp; (Świat Nauki, wrzesień 2000, s.59-63).</p>
<blockquote>
<p><em>&bdquo;Tr&oacute;jkąt jest obrazem esencjalizmu: wszystkie tr&oacute;jkąty mają te same podstawowe cechy i są wyraźnie oddzielone od czworokąt&oacute;w lub jakichkolwiek innych figur geometrycznych.<span>&nbsp;</span><strong>Pośrednia forma między tr&oacute;jkątem a czworokątem jest nie do pomyślenia</strong>&bdquo;</em></p>
</blockquote>
<p>Fakt jest taki, że w zapisie kopalnym nie znajdujemy form pośrednich zwierząt, co przeczy darwinowskiej teorii. Zakładając ciągłość ewolucji, takie formy pośrednie powinny być w przyrodzie dostrzegalne r&oacute;wnież dzisiaj. Nic takiego jednak nie widzimy, a wykopaliska potwierdzają, że nie było ich r&oacute;wnież w przeszłości.</p>
<h2>Niepodważalne &ndash; Douglas Axe</h2>
<p>Książka &bdquo;Niepodważalne&rdquo; autorstwa Douglasa Axe, pokazuje jak biologia potwierdza naszą intuicję, że życie jest zaprojektowane. Kim jest autor?</p>
<p><a href="pics/19_4.jpg"><img src="pics/19_4.jpg" border="0" alt="Douglas Axe Niepodważalne" width="197" height="300" style="float:left;padding: 10px;" /></a><em>&bdquo;DOUGLAS AXE to dyrektor Biologie Institute, organizacji badawczej non profit założonej przez Discovery Institute w Seatde. Po studiach licencjackich na Uniwersytecie Kalifornijskim w Berkeley i po uzyskaniu doktoratu w California Institute of Technology prowadził badania naukowe na Uniwersytecie w Cambridge, Cambridge Medical Research Council Centre oraz Babraham Institute w Cambridge.&rdquo;</em></p>
<p>Wyniki jego badań oraz idee były publikowane i omawiane w wielu czasopismach naukowych, m.in. w &bdquo;Journal of Molecular Biology&rdquo;, &bdquo;Proceedings of the National Academy of Sciences&rdquo; i &bdquo;Naturę&rdquo;, jak r&oacute;wnież w książkach: &bdquo;<em>Podpis w kom&oacute;rce</em>&rdquo; i &bdquo;<em>Wątpliwość Darwina</em>&rdquo; Stephena C. Meyera.</p>
<p>Poniżej recenzja proponowanej książki doktora Mark C. Biedebacha, profesora na Wydziale Nauk Biologicznych Uniwersytetu Stanowego Kalifornii w Long Beach:</p>
<p><em>&bdquo;Axe starannie opracował argumentację, kt&oacute;ra zdecydowanie potwierdza ludzką intuicję, że<span>&nbsp;</span><strong>życie zostało zaprojektowane</strong>. Ta książka ma większą moc perswazyjną niż jakakolwiek publikacja z dziedziny nauk o pochodzeniu, kt&oacute;rą przeczytałem w ciągu 65 lat pracy jako inżynier, biofizyk i fizjolog&rdquo;.</em></p>
<p>Poniżej&nbsp; kr&oacute;tki cytat z książki:</p>
<blockquote>
<p>&nbsp;</p>
<p><em>&bdquo;Gdyby dob&oacute;r naturalny naprawdę ukształtował życie, t<strong>o bardziej przypominałby artystę rzeźbiącego w glinie niż erozję kształtującą piaskowce</strong>. Był on wystarczająco sprawny, by przekształcić coś zwykłego w coś niezwykłego, i na tyle mądry, by wiedzieć, kiedy jego praca dobiegła końca.&rdquo;</em></p>
</blockquote>
<p>W Psalmie 139:14 (przekład SNP)&nbsp; czytamy:</p>
<blockquote>
<p><em>&bdquo;Dziękuję.<span>&nbsp;</span><strong>Dopracowałeś mnie w każdym szczeg&oacute;le</strong>. Cudowne są Twoje dzieła &mdash; I moją duszę znasz dokładnie.</em>&bdquo;</p>
</blockquote>
<h2>Ikony Ewolucji. Nauka czy mit? &ndash; Jonathan Wells</h2>
<p>Ikony Ewolucji, to książka inna od pozostałych. Jonathan Wells bada w niej najbardziej znane z podręcznik&oacute;w<span>&nbsp;</span><strong>&bdquo;ikony ewolucji&rdquo;</strong>. W każdym z rozdział&oacute;w mamy jedną z takich podręcznikowych ikon:</p>
<p><a href="pics/19_5.jpg"><img src="pics/19_5.jpg" border="0" alt="Ikony ewolucji" width="204" height="300" style="float:left;padding: 20px;"/></a></p>
<ul>
  <li>Eksperyment Millera-Ureya</li>
  <li>Darwinowskie drzewo życia</li>
  <li>Homologia kończyn kręgowc&oacute;w</li>
  <li>Embriony Haeckla</li>
  <li>Archeopteryks jako forma przejściowa</li>
  <li>Ćma krępak nabrzozak</li>
  <li>Zięby Darwina</li>
  <li>Muszki owocowe o czterech skrzydłach</li>
  <li>Skamieniałości koniowatych a ewolucja ukierunkowana</li>
  <li>Od małpy do człowieka &ndash; najważniejsza ikona</li>
</ul>
<p>Poniżej dwie recenzje książki napisane przez dw&oacute;ch znanych naukowc&oacute;w.</p>
<blockquote>
<p><em>&bdquo;Jonathan Wells wyraźnie wskazuje, że<span>&nbsp;</span><strong>podręcznikowe przykłady wybrane przez samych darwinist&oacute;w jako filary ich teorii &ndash; są nieprawdziwe lub wprowadzają w błąd</strong>. Rodzi się pytanie o standardy naukowe darwinist&oacute;w. Dlaczego mielibyśmy wierzyć innym podawanym przez nich przykładom?&rdquo;</em><br />&mdash; Dr Michael J. Behe, profesor nauk biologicznych Uniwersytetu Lehigh, autor książki Czarna skrzynka Darwina</p>
<p><em>&bdquo;Jonathan Wells bardzo przysłużył się nam wszystkim &ndash; społeczności naukowej, wychowawcom i społeczeństwu. W Ikonach ewolucji w błyskotliwy spos&oacute;b o<strong>bnażył przesadne twierdzenia i nieprawdy, kt&oacute;re przez wiele lat przedstawiano w podręcznikowych opisach początk&oacute;w życia, wbrew faktom</strong>. Twierdzenia te były powtarzane tak często, że wydają się niepodważalne &ndash; choć już nie po przeczytaniu książki Wellsa.</em><br />&mdash; Dean H. Kenyon, profesor biologii na Uniwersytecie Stanowym San Francisco, wsp&oacute;łautor książki Biochemical Predestination&rdquo;</p>
</blockquote>
<p>Autor książki Jonathan Wells jest doktorem biologii oraz członkiem Discovery Institute. Uzyskał doktoraty Uniwersytetu Yale oraz Uniwersytetu Kalifornijskiego w Berkeley.<br />Jest członkiem kilku towarzystw naukowych i publikuje w wielu czasopismach akademickich.</p>
<h2>Matematyka ewolucji &ndash; Fred Hoyle</h2>
<p><span>Książka &bdquo;Matematyka ewolucji&rdquo; jest niezwykłą pozycją naukową dotykającą wrażliwego tematu ewolucji.</span><br /><span>Autor, Fred Hoyle astronom, fizyk i matematyk był wykładowcą w Cambridge. Założył w&nbsp;</span><span>Cambridge&nbsp;</span><span>Instytut Astronomii, kt&oacute;rego był pierwszym kierownikiem. Autor w przedmowie zaznacza, że nie pisze książki pod dyktando religijne.&nbsp;</span><span>Jak sam napisał:</span></p>
<p><span><em><a href="pics/19_6.jpg"><img src="pics/19_6.jpg" border="0" alt="Matematyka ewolucji" width="209" height="300" style="float:left;padding: 20px;"/></a>&bdquo;Jak ł&oacute;dka zepchnięta do bystrej rzeki, zostałem uniesiony daleko od moich dotychczasowych wierzeń. Od mojego kościoła oddaliłem się w ciągu tygodnia&rdquo;</em></span></p>
<p><span><em>&bdquo;Zawarta w tej książce krytyka teorii darwinowskiej pochodzi bezpośrednio z mojego przekonania, że jest to zła teoria, a uporczywa wiara w nią przeszkadza w odkryciu prawidłowej teorii ewolucji&rdquo;</em><br /></span></p>
<p><span>Nie ulega wątpliwości, że Fred Hoyle dążył do poznania prawdy. W dziewięciu rozdziałach swojej książki autor porusza takie tematy jak:<br /></span></p>
<ul>
  <li>Dob&oacute;r naturalny a problem wielogenowy</li>
  <li>Podział kom&oacute;rek a<span>&nbsp;</span><em>crossing over</em></li>
  <li>Model dwupłciowy a<span>&nbsp;</span><em>crossing over</em></li>
  <li>Społeczne skutki nacisku szkodliwych mutacji</li>
  <li>Na ile sprawdza się teoria neodarwinowska</li>
  <li>Genetyczny koszt ewolucji</li>
  <li>Dalsze złudzenia &ndash; rodowody białkowe</li>
</ul>
<p>&nbsp;</p>
<p><span>W zakończeniu autor napisał:<br /></span></p>
<blockquote>
<p><em>&bdquo;Kiedy ge&shy;ny są sprzężone, jak w przypadku, gdy reprodukcja pokoleń następuje w bezpłciowym modelu podziału binarnego lub w modelu pączkowania, pozytywne skutki ewolucji nie mogą wystąpić. Częste mutacje szkodli&shy;we zalewają rzadkie mutacje korzystne. Dob&oacute;r naturalny może co naj&shy;wyżej trzymać mutacje szkodliwe pod kontrolą.&rdquo;</em></p>
</blockquote>
<p>Nawet zwolennicy ewolucji zdają sobie sprawę, że teoria ta jest nie do obronioenia.</p>
<h2>Metodologiczne aspekty kontrowersji ewolucjonizm-kreacjonizm</h2>
<p>Ze starszych pozycji, chcemy polecić książkę &bdquo;Metodologiczne aspekty kontrowersji ewolucjonizm-kreacjonizm&rdquo; Kazimierza Jodkowskiego. Wydana w 1998 roku przez Wydawnictwo Uniwersytetu Marii Curie-Skłodowskiej w Lublinie. Książka podejmuje na swoich ponad 500 stronach temat dotyczący kontrowersji na linii ewolucjonizm a kreacjonizm.</p>
<p><a href="pics/19_7.jpg"><img src="pics/19_7.jpg" border="0" alt="Książka ewolucja czy kreacjonizm" title="Okładka książki ewolicjonizm a kreacjonizm" width="204" height="300" style="float:left;padding: 20px;"/></a></p>
<p>Dla zobrazowania tematyki poniżej wybrane zagadnienia ze spisu treści:</p>
<ul>
<li>Rozdział 1. Sp&oacute;r ewolucjonizmu z kreacjonizmem. Podstawowe pojęcia i definicje</li>
<li>Rozdział 2. Ewolucjonizm bez Darwina?</li>
<li>Rozdział 3. Monizm czy pluralizm teoretyczny u podstaw wsp&oacute;łczesnej biologii?</li>
<li>Rozdział 4. Niewsp&oacute;łmierność. Studium przypadku: kontrowersja ewolucjonizm -kreacjonizm</li>
<li>Rozdział 5. Prawda w nauce. Na przykładzie sporu ewolucjonizm-kreacjonizm</li>
<li>Dodatek: Om&oacute;wienie książki &bdquo;Ślepy zegarmistrz&rdquo; Dawkinsa</li>
<li>CZĘŚĆ DRUGA: Wybrane najciekawsze opracowania takich autor&oacute;w jak Nancy Pearcey, Philip E. Johnson, Dean H. Kenyon czy Michael J. Behe.</li>
</ul>
<p>Każdy rozdział zawiera kilkanaście artykuł&oacute;w. Szczeg&oacute;lnie zachęcamy do zapoznania się z częścią drugą i zawartą w niej argumentacją.</p>
<p>Poniżej cytat z opracowania dr Michael J. Behe,&nbsp; &bdquo;<em>Biologiczne mechanizmy molekularne. Eksperymentalne poparcie dla wniosku o projekcie</em>&bdquo;. Jest to tekst z wystąpienia na sympozjum zatytułowanym &bdquo;Inteligentny Projekt&rdquo;.</p>
<h3>Przykład nieredukowalnej złożoności &ndash; Michael J. Behe</h3>
<p>Poniżej cytat dotyczący<span>&nbsp;</span><strong>nieredukowalnie złożonej</strong><span>&nbsp;</span>rzęski. Rzęski są podobnymi do włos&oacute;w organellami, występującymi na powierzchni wielu kom&oacute;rek, służącymi do poruszania płynu wok&oacute;ł powierzchni kom&oacute;rki albo do poruszania się samych kom&oacute;rek w tym płynie:</p>
<blockquote>
<p><em>&bdquo;A teraz siądźmy sobie spokojnie, zastan&oacute;wmy się nad funkcjonowaniem rzęski i rozważmy, jakie płyną z niego konsekwencje. Rzęski zbudowane są z przynajmniej p&oacute;ł tuzina białek: alfa-tubuliny, beta-tubuliny, dyneiny, neksyny, białka budującego wspomniane szprychy i białka mostka centralnego. Wszystkie one<span>&nbsp;</span><strong>łącznie spełniają jedno zadanie, ruch rzęskowy</strong>. Aby rzęska funkcjonowała,<span>&nbsp;</span><strong>wszystkie one muszą być obecne</strong>. Jeśli nie ma tubulin, nie ma filament&oacute;w, kt&oacute;re mogłyby się przesuwać, jeśli brakuje dyneiny, to rzęska pozostaje sztywna i w bezruchu; jeśli brakuje neksyny lub innych białek łączących, to aksonem rozpada się, gdy filamenty się przesuną.</em></p>
<p><em>A więc to, co widzimy w rzęsce, to nie tylko<span>&nbsp;</span><strong>głęboka złożoność</strong>, ale jest to także<span>&nbsp;</span><strong>złożoność nieredukowalna na skalę molekularną</strong>. Przez &bdquo;nieredukowalną złożoność&rdquo; rozumiem mechanizm, kt&oacute;ry wymaga licznych odrębnych składnik&oacute;w, aby całość funkcjonowała. Dobrymi przykładami z codziennego życia są śruba i nakrętka, blok i lina albo podpora i dźwignia. W tych prostych urządzeniach wszystkie składniki muszą być obecne, aby mogły one funkcjonować. Podobnie i rzęska tak jest zbudowana, że musi mieć przesuwające się filamenty, białka łączące oraz białka motoryczne, aby mogła funkcjonować.<span>&nbsp;</span><strong>Przy nieobecności choćby jednego z tych składnik&oacute;w, urządzenie to jest bezużyteczne.</strong>&bdquo;</em></p>
</blockquote>
<p>Czy rzęska mogła powstać przypadkowo w założeniu, że jest &bdquo;<strong>nieredukowalnie złożona</strong>&bdquo;?</p>
<h3>Czym jest nieredukowalna złożoność ?</h3>
<p><strong>Nieredukowalna złożoność</strong>, to taka struktura, kt&oacute;ra jest zbudowana<span>&nbsp;</span><strong>z licznych części, z kt&oacute;rych&nbsp; wszystkie muszą być obecne, aby całość funkcjonowała</strong>. Gdyby jedna tylko część takiej struktury była nieobecna, to taki system przestałby funkcjonować i byłby bezużyteczny!</p>
<p>Dr Michael J. Behe w śr&oacute;dtytule<span>&nbsp;</span><em>Studia nad &bdquo;ewolucją molekularną&rdquo;</em><span>&nbsp;</span>zwraca uwagę, że:</p>
<blockquote>
<p><em>&bdquo;Jest mn&oacute;stwo innych przykład&oacute;w nieredukowalnej złożoności, włączając aspekty krzepnięcia krwi, zamkniętego kołowego DNA, transportu elektronowego, wici bakterii, telomer&oacute;w, fotosyntezy, regulacji transkrypcji &ndash; potencjalnie każdego systemu biochemicznego.&rdquo;</em></p>
</blockquote>
<p>Weźmy pod uwagę<span>&nbsp;</span><strong>proces krzepnięcia krwi</strong>. Kiedy w organizmie wyewoluował czynnik krzepliwości? Bez niego każde skaleczenie spowodowałoby wykrwawienie. Skąd więc organizm wiedział, że taki czynnik będzie potrzebny i trzeba go&nbsp; &bdquo;wyewoluować&rdquo;? Mało tego. Skąd czynnik krzepliwości wie, w kt&oacute;rym miejscu należy tworzyć skrzep i kiedy zakończyć ten proces? A co możemy powiedzieć o samej krwi?</p>
<p>Żeby krew spełniała swoją funkcję potrzebne są żyły, natleniający ją układ oddechowy, nerki jak r&oacute;wnież pompa jaką jest serce. Zredukowanie jednego z tych czynnik&oacute;w doprowadzi do katastrofy.</p>
<p>Problem dla ewolucjonist&oacute;w polega na tym, że jeśli jakieś struktury są &bdquo;<strong>nieredukowalnie złożone</strong>&rdquo; to nie ma możliwości, żeby powstały w procesie ewolucji, gdyż dop&oacute;ki dana struktura nie zostanie<span>&nbsp;</span><strong>skompletowana</strong><span>&nbsp;</span>nie może funkcjonować! Problem można dostrzec w braku opracowań pr&oacute;bujących wyjaśnić naukowo w jaki spos&oacute;b taka struktura wyewoluowała. W J<em>ournal of Molecular Evolution<span>&nbsp;</span></em>opublikowano na ten temat przez ostatnie 15, lat<span>&nbsp;</span><strong>ZERO</strong><span>&nbsp;</span>artykuł&oacute;w wyjaśniających nieredukowalną złożoność.</p>
<h2>B&oacute;g i Nauka</h2>
<p>Ciekawą ale inną całkowicie pozycją jest książka &bdquo;<em>B&oacute;g i Nauka</em>&bdquo;. Książka jest rezultatem rozm&oacute;w z ostatnim wielkim myślicielem (jak uważa wielu), Jeanem Guitton z Griszka i Igorem Bogdanov.</p>
<p><a href="pics/19_8.jpg"><img src="pics/19_8.jpg" border="0" alt="Jean Guitton o Bogu oraz Nauce" width="203" height="300" style="float:left;padding: 10px;" /></a>Poniżej kilka cytat&oacute;w, kt&oacute;re mam nadzieję zachęcą do zapoznania się z tą pozycją.</p>
<p><em>&bdquo;Podobnie jak biolog Francois Jacob, chciałbym postawić najprostsze pytanie:<span>&nbsp;</span><strong>kto stworzył plan cząstki DNA</strong><span>&nbsp;</span>zawierającej przekaz stanowiący dla pierwszej żywej kom&oacute;rki<span>&nbsp;</span><strong>impuls do rozmnażania się</strong>?&rdquo;</em></p>
<p>Osobiście zastanawia mnie sam mechanizm rozmnażania, a mianowicie skąd organizmy wiedziały w jaki spos&oacute;b &bdquo;dopasować&rdquo; organ męski do żeńskiego? Czy sprawił to przypadek? W innym miejscu możemy na ten temat przeczytać.</p>
<p><em>&bdquo;Było więc rzeczą konieczną, aby pierwsze kom&oacute;rki nauczyły się &bdquo;powielania&rdquo; pewnych części tych łańcuch&oacute;w, produkując własne podstawowe proteiny, kt&oacute;re mogłyby wytwarzać nowe proteiny, pod każdym względem podobne do poprzednich.</em><br /><em>Trzeba więc zapytać się o to,<span>&nbsp;</span><strong>jak do tego doszło</strong>, do jakich niezliczonych forteli uciekały się pierwsze kom&oacute;rki, aby dopracować się takiego fenomenu: rozmnażania?&rdquo;</em></p>
<p><em>&rdquo; Trzeba jeszcze raz stwierdzić: żaden z wymienionych wyżej proces&oacute;w nie m&oacute;gł dokonać się przypadkowo.</em><br /><em>Weźmy pod uwagę jeden z wielu możliwych przykład&oacute;w: aby połączenie się nukleotyd&oacute;w mogło &bdquo;przypadkowo&rdquo; doprowadzić do zbudowania cząstki RNA, przyroda musiałaby podejmować<span>&nbsp;</span><strong>po omacku swoje usiłowania co najmniej przez 10<sup>15<span>&nbsp;</span></sup>lat,to znaczy sto tysięcy razy dłużej niż wynosi wiek naszego wszechświata.</strong>&bdquo;</em></p>
<p>Czy to jest możliwe? W zakończeniu czytamy:</p>
<blockquote>
<p><em>&bdquo;Wszystko to co tu powiedzieliśmy pozwala nam na stwierdzenie, iż wszechświat jest przesłaniem zapisanym sekretnym szyfrem, rodzajem hieroglif&oacute;w, kt&oacute;re dopiero zaczęliśmy odczytywać&rdquo;</em></p>
</blockquote>
<p>W Biblii czytamy w Psalmie 139:15:</p>
<blockquote>
<p><em>&rdquo; Żadna kość moja nie była ukryta przed tobą,<span>&nbsp;</span><strong>Choć powstałem w ukryciu</strong>, Utkany w głębiach ziemi.&rdquo;</em></p>
</blockquote>
<h2>Na bezdrożach teorii ewolucji</h2>
<p>Kolejna publikacja to książka J.W.G Johnsona pt. &bdquo;<em>Na bezdrożach teorii ewolucji</em>&bdquo;. Książka Wydawnictwa Michalineum z 1989 roku.</p>
<p><a href="pics/19_9.jpg"><img src="pics/19_9.jpg" border="0" alt="Na bezdrożach teorii ewolucji" width="208" height="300" style="float:left;padding: 10px;"/></a>Wstępem opatrzył ją Kierownik Zakładu Genetyki Instytutu Dendrologii PAN w K&oacute;rniku Prof. dr hab. Maciej Giertych. Poniżej fragment wstępu:</p>
<p><em>&bdquo;Książka Johnsona jest pr&oacute;bą popularnego ukazania<span>&nbsp;</span><strong>istoty spor&oacute;w o ewolucję na dzisiejszym etapie naszej wiedzy</strong>. Pr&oacute;bą ukazania tych wszystkich wątpliwości, kt&oacute;re ta teoria budzi, tych<span>&nbsp;</span><strong>wszystkich zafałszowań i błęd&oacute;w</strong>, na kt&oacute;rych się opiera, tych wszystkich niekonsekwencji, od kt&oacute;rych myślenie ewolucyjne roi się. Jest to książka dla szerszej publiczności czytelniczej &mdash; dla os&oacute;b, kt&oacute;re w ramach szkolnego nauczania biologii<span>&nbsp;</span><strong>poznały tylko jedną stronę sporu</strong>.&rdquo;</em></p>
<p>Poniżej kilka ciekawych cytat&oacute;w zachęcających do sięgnięcia po tą publikację:</p>
<p><em>&bdquo;<strong>Tylko życie rodzi życie</strong>. Praca Rediego, Pasteura i innych dała początek długiemu sporowi.</em></p>
<p><em>Dowiedli, że<span>&nbsp;</span><strong>życie na ziemi nie rodzi się w spos&oacute;b spontaniczny</strong>. &hellip;</em></p>
<p><em>Śmiem twierdzić, iż człowiek wsp&oacute;łczesnego świata wyobraża sobie początek życia jako kropelkę galarety, r&oacute;żniącą się od innych kropelek tym, że miała szczęście stać się życiem. Jest to błędna koncepcja. Ściśle m&oacute;wiąc,<span>&nbsp;</span><strong>NIE MA żadnej takiej rzeczy jak żywa materia</strong>. Stanie się to jaśniejsze w toku dalszych rozważań.&rdquo;</em></p>
<p>&nbsp;</p>
<p>Czy zastanawiałeś się nad tym, że nie ma na ziemi ani jednego przypadku postania, życia samoistnie, gdyż życie zawsze powstaje tylko z życia. Psalmista napisał w Psalmie 104:24 (KUL):</p>
<blockquote>
<p><em>&bdquo;Jak liczne są Twe dzieła, Jahwe!<span>&nbsp;</span><strong>Wszystkie je uczyniłeś mądrze</strong>, ziemia jest pełna<span>&nbsp;</span><strong>Twoich stworzeń</strong>. &bdquo;</em></p>
</blockquote>
<h3>Tylko życie rodzi życie</h3>
<p>W rozdziale o &bdquo;życiu&rdquo;, Johnson w prosty spos&oacute;b wyjaśnia<span>&nbsp;</span><strong>niemożliwość postania samoistnie życia</strong>. W nawiązaniu do teorii prawdopodobieństwa powstania pierwotnego bulionu napisał:</p>
<blockquote>
<p><em>&bdquo;Gdybyśmy mogli wyobrazić sobie nieograniczony materiał mieszający się razem przez ogromny okres czasu &hellip; to szansa na wytworzenie się jednej molekuły białka r&oacute;wnałaby się jak 1oo<sup>160<span>&nbsp;</span></sup>&hellip; Oznacza to że<span>&nbsp;</span><strong>nie istnieje żadna szansa w og&oacute;le</strong>. W istocie, żeby spełnić owe niewyobrażalne warunki w całym wszechświecie nie było by wystarczająco dużo materiału potrzebnego do owego mieszania. Potrzebowalibyśmy o wiele więcej takich wszechświat&oacute;w, i nie tylko trzy czy cztery razy więcej, lecz sekstyliony, sekstylion&oacute;w sekstylion&oacute;w wszechświat&oacute;w, by otrzymać wystarczającą ilość materii.&rdquo;</em></p>
<p><em>&bdquo;Zał&oacute;żmy jednak, że jedna, mająca szczęście drobina białka przebiła się przez te nieskończone szansę i naprawdę powstała; nie byłaby ona niczym więcej jak zwykłą cząstką organiczną.<span>&nbsp;</span><strong>Życie nadal pozostawałoby daleko poza nią</strong>. Z tej mieszaniny musiałyby powstać inne substancje białkowe i dołączyć do tego samotnego białka&rdquo;</em></p>
<p><em>&bdquo;Powr&oacute;ćmy jeszcze raz do owego samotnego białka, kt&oacute;re przebiło się poprzez te prawdopodobieństwa, i kt&oacute;re oczekuje na dołączenie do niego innych białek. Drugie białko okaże się trudniejsze do powstania, ponieważ będzie musiało pasować biologicznie do pierwszego. Trzeci będzie jeszcze trudniejsze. Jak trudne&nbsp; zatem będzie zebranie się pełnego kompletu białek, aby utworzyć najprostszą kom&oacute;rkę?&rdquo;</em></p>
<p><em>&bdquo;Jakikolwiek by był margines błędu, matematyka potwierdza, to co w istocie uświadamia sobie nasz umysł, a mianowicie, że<span>&nbsp;</span><strong>spontaniczne wytworzenie się żywej</strong>,<span>&nbsp;</span><strong>samoreprodukującej się kom&oacute;rki</strong><span>&nbsp;</span>jest<span>&nbsp;</span><strong>absolutnie niemożliwe</strong>. Możemy być pewni: nauka, dysponując rezerwami geniuszu oraz nieograniczonym wyposażeniem technicznym,<span>&nbsp;</span><strong>nie wytworzyła ani kruszyny życia w laboratorium.</strong>&bdquo;</em></p>
</blockquote>
<p>W Psalmie&nbsp; 36:10 (BWP) czytamy potwierdzenie, że tylko życie rodzi życie:</p>
<blockquote>
<p><em>&bdquo;U Ciebie jest bowiem<span>&nbsp;</span><strong>źr&oacute;dło wszelkiego życia</strong><span>&nbsp;</span>i dzięki Twojej światłości dostrzegamy światło.&rdquo;</em></p>
</blockquote>
<h3>Enzymy czy DNA, co było pierwsze?</h3>
<blockquote>
<p><em>&bdquo;Taki, nazbyt uproszczony opis, w istocie nie wyjaśnia owych zawiłych operacji włączających wiele r&oacute;żnych etap&oacute;w oraz liczne wyspecjalizowane enzymy. W bezustannej pracy znajdują się setki, a nawet tysiące rybosom&oacute;w, wytwarzające najprzer&oacute;żniejsze rodzaje białek według specyfikacji.</em></p>
<p><em>A dookoła są najprzer&oacute;żniejsze ruchliwe ciała wykonujące swoje szczeg&oacute;lne prace w ściśle zsynchronizowanym wzajemnie tempie. Te ciałka, to na przykład jąderko produkujące rybosomy; mitochondria dostarczające energii; aparat Golgiego działający jako dyspozytor; retikulum endoplazmatyczne, podw&oacute;jna membrana dzieląca kom&oacute;rkę na przegrody; geny regulatorowe, włączające lub wyłączające geny operatorowe; antyciała o r&oacute;żnym przeznaczeniu, kt&oacute;re wychwytują i niszczą wkraczające do wnętrza trucizny i zarazki i tak dalej, i tak dalej.</em></p>
<p><em><strong>DNA jest nieodzowna do wytwarzania enzym&oacute;w</strong>,<span>&nbsp;</span><strong>ale enzymy są potrzebne, by wytworzyć DNA</strong>. Co zatem pojawiło się pierwsze? Oto trudny problem dla ewolucjonist&oacute;w. Geny operatorowe zniszczyłyby kom&oacute;rkę, gdyby geny regulatorowe nie sterowały nimi; ale geny regulatorowe byłyby bez sensu bez gen&oacute;w operatorowych. A więc, kt&oacute;re pojawiły się jako pierwsze?</em></p>
<p><em><strong>Żywa kom&oacute;rka stanowi najbardziej złożoną strukturę, jaka istnieje</strong>, a każda jej część zależy w jakiś spos&oacute;b od pozostałych części. Kiedy więc uświadomimy sobie, że kom&oacute;rka nie mogła rozwijać się część po części, lecz<span>&nbsp;</span><strong>musiała zaistnieć w całości</strong><span>&nbsp;</span><strong>lub nie zaistnieć w og&oacute;le</strong>, w&oacute;wczas stanie się jasnym, że wszelka propaganda na temat spontanicznego wytworzenia życia jest<span>&nbsp;</span><strong>nienaukowym pobożnym życzeniem</strong>.&rdquo;</em></p>
</blockquote>
<p>W innych rozdziałach Johnson omawia&rdquo;Zapis Kopalny&rdquo;, &bdquo;Powstanie z nicości&rdquo;, &bdquo;Izotopowe metody datowania&rdquo;, jak r&oacute;wnież rzekomą &bdquo;Ewolucję człowieka&rdquo;. Książka godna polecenia.</p>
<h2>Stworzenie czy ewolucja</h2>
<p>Bardzo ciekawa pozycja autorstwa Mieczysława Pajewskiego zatytułowana jest &bdquo;<em><strong>Stworzenie czy ewolucja</strong></em>&bdquo;. Autor w 25 artykułach omawia wiele bardzo interesujących zagadnień pr&oacute;bując odpowiedzieć na pytanie tytułowe książki.</p>
<p><a href="pics/19_10.jpg"><img src="pics/19_10.jpg" border="0" alt="Polemika pomiędzy stworzeniem świata a teorią ewolucji." width="199" height="300" style="float:left;padding: 20px;"/></a></p>
<ul>
<li>Pochodzenie życia:DNA i białko</li>
<li>Rozw&oacute;j embrionalny a projekt stw&oacute;rczy</li>
<li>Czym są mutacje &ndash; rozw&oacute;j czy degeneracja?</li>
<li>Zmienność w ramach stworzonych typ&oacute;w</li>
<li>Świadectwo skamieniałości</li>
<li>Potworki rokujące nadzieję</li>
<li>Kreacjonizm &ndash; obietnica owocnych badań naukowych</li>
<li>Dlaczego wielu uczonych wierzy w stworzenie (Alan Hayward)</li>
<li>Pomyłki ewolucjonizmu (D. James Kennedy)</li>
<li>Kł&oacute;tnie o archeopteryksa (Mieczysław Pajewski)</li>
<li>Ziemia wyjątkowa w całym wszechświecie (Jerry Bergman)</li>
<li>Pył księżycowy a wiek wszechświata (Ron Calais)</li>
</ul>
<p>&nbsp;</p>
<p>To tylko niekt&oacute;re z ciekawych i dobrze opracowanych tytuł&oacute;w. Poniżej kilka cytat&oacute;w zachęcających do przeczytania książki:</p>
<blockquote>
<p><em>&bdquo;DNA i białko to dwa podstawowe składniki układ&oacute;w żywych. DNA (kwas dezoksyrybonukleidowy) związany jest z dziedzicznością. Przechodzi on z jednego pokolenia na następne. Każdy z nas rozpoczął życie jako niewielka kulka&nbsp; o rozmiarach kropki. W tej niewielkiej kuleczce<span>&nbsp;</span><strong>istnieje zwinięte DNA o długości ponad 2 metry</strong>. Wszystkie nasze cechy (brązowe włosy, niebieskie oczy itd.) są &bdquo;zapisane&rdquo; w DNA. Białka natomiast są cząsteczkami związanymi z budową i funkcjonowaniem organizmu&rdquo;</em></p>
</blockquote>
<p>Czy rzeczywiście tak skomplikowany &bdquo;zapis&rdquo; powstał przypadkowo?</p>
<blockquote>
<p><em>&bdquo;Kom&oacute;rka potrzebuje ponad 75 działających harmonijnie pomocniczych molekuł, aby utworzyć jedno białko według instrukcji zawartej w DNA. &hellip;</em></p>
<p><em>&bdquo;Kiedy przychodzi do &bdquo;tłumaczenia&rdquo; instrukcji DNA przy tworzeniu białek, niezwykle istotne są enzymy aktywujące. Żywa kom&oacute;rka wymaga przynajmniej 20 tych enzym&oacute;w (tzw. translaz) będących białkami.<span>&nbsp;</span><strong>Aby więc tworzyć białka, już wcześniej potrzebne są białka</strong>. Przypomina to znany problem &ndash; co było pierwsze kura czy jajko?&rdquo;</em></p>
</blockquote>
<h3>Co ma wsp&oacute;lnego Boeing z kom&oacute;rką?</h3>
<blockquote>
<p><em>&bdquo;Ani jedna molekuła w kom&oacute;rce nie jest żywa. Boeing 747 (Jumbo-jet) składa się z 4 i p&oacute;ł miliona części, z kt&oacute;rych żadna nie ma właściwości latania. Podobnie życie jest własnością<span>&nbsp;</span><strong>organizacji, a nie materii</strong>. Żywa kom&oacute;rka składa się z kilku miliard&oacute;w nieożywionych cząsteczek, a śmierć powstaje w wyniku przerwania dopływu energii, usterek w mechanizmach operacyjnych lub naprawczych, co umożliwia wewnętrznym procesom chemicznym zniszczenie jej biologicznego porządku.</em></p>
<p><em>To, co wiemy o składnikach samolotu i o prawach fizyki, przekonuje nas, że samoloty<span>&nbsp;</span><strong>są tworami kreacji, nawet jeśli nigdy nie widzieliśmy samego aktu ich tworzenia</strong>. Podobnie to, co wiemy o DNA, białku i prawach chemii, sugeruje, iż samo życie jest wytworem stworzenia. Richard E. Dickerson w jednym ze swoich artykuł&oacute;w (Chemical Evolution and Origin of Life, Scietific American, September 1978) po opisaniu problem&oacute;w związanych z produkowaniem właściwych rodzaj&oacute;w cząsteczek dla układ&oacute;w ożywionych m&oacute;wi, że otrzymano nie życie, ale coś mu bliskiego. Brakującym składnikiem jest<span>&nbsp;</span><strong>mechanizm porządkujący</strong>. Zgodnie z tym co powiedzieliśmy wyżej:<span>&nbsp;</span><strong>życie jest własnością organizacji a nie materii</strong>&bdquo;</em></p>
<p><em>&bdquo;Ten sam rodzaj rozumowania stosuje się na przykład do piramid egipskich.<span>&nbsp;</span><strong>Piramidy są zbudowane z kamienia, lecz badanie kamieni nie jest początkiem procesu wyjaśniania jak doszło do zbudowania piramid</strong>&bdquo;</em></p>
</blockquote>
<p>Książka napisana rzeczowo przystępnym językiem, ale powołująca się na znanych naukowc&oacute;w jak r&oacute;wnież podająca źr&oacute;dła cytat&oacute;w.</p>
<h3>Sąd nad Darwinem</h3>
<p>&bdquo;Sąd nad Darwinem: to książka inna od pozostałych. Profesor prawa z Berkeley, Phillip E. Johnson przygląda się dowodom ewolucji darwinowskiej z punktu widzenia prawnika .</p>
<p><a href="pics/19_11.jpg"><img src="pics/19_11.jpg" border="0" alt="Sąd nad Darwinem książka" title="Książka Sąd nad Darwinem" width="209" height="300" style="float:left;padding: 20px;"/></a></p>
<p>Johnson studiował na Harwardzie i Uniwersytecie Chicagowskim. Był wieloletnim wsp&oacute;łpracownikiem pierwszego prezesa Sądu Najwyższego. Johnson porusza w swojej książce takie tematy jak:</p>
<ul>
<li>Dob&oacute;r naturalny</li>
<li>Mutacje wielkie i małe</li>
<li>Dowody kopalne</li>
<li>Historie kręgowc&oacute;w</li>
<li>Dow&oacute;d molekularny</li>
<li>Ewolucja prebiologiczna</li>
<li>Zasady nauki</li>
<li>Religia darwinistyczna</li>
<li>Nauka i pseudonauka</li>
</ul>
<p>W rozdziale &bdquo;<strong>Mutacje</strong><span>&nbsp;</span>wielkie i małe&rdquo; Johnson zwraca uwagę na bezsensowne teorie o powolnym przekształcaniu się jednych organ&oacute;w w inne. Dobrym przykładem są tu ptasie skrzydła. Zakładając, że proces takiego przekształcania się trwał tysiące lat, trzeba przyjąć, że w tym okresie przejściowym niedoszły jeszcze ptak ciągnął za sobą skrzydła (miały być ochroną gdy nauczył się latać), kt&oacute;re tylko przeszkadzały mu w ucieczce. jak by tego było mało musiał w tym czasie ewoluować r&oacute;wnież system oddechowy, bez kt&oacute;rego ptaki r&oacute;wnież nie mogłyby latać.</p>
<h3>Mutacje</h3>
<p>Johnson w swojej książce zwraca uwagę na kilka fakt&oacute;w.</p>
<blockquote>
<p><em>&bdquo;Jeśli Darwin miał rację, pisze Denton, to pi&oacute;ra ptasie musiały powstać z gadzich łusek, trudno jednak wyobrazić sobie<span>&nbsp;</span><strong>stadia pośrednie</strong>. Jeszcze&nbsp; większy problem stanowi charakterystyczne<span>&nbsp;</span><strong>ptasie płuco</strong>,&nbsp; o innej iż u jakiegokolwiek wyobrażalnego przodka ewolucyjnego strukturze. Denton wyjaśnia:</em><br /><em>Dziwnie trudno wyobrazić sobie, jak ze standardowego układu oddechowego kręgowc&oacute;w m&oacute;gł rozwinąć się inny układ oddechowy, zwłaszcza że wiadomo, iż podtrzymywanie funkcji oddechowych jest dla organizmu tak żywotną sprawą &ndash;&nbsp; do tego stopnia, że najmniejsze ich zakł&oacute;cenie prowadzi do śmierci w ciągu kilku minut.&nbsp;</em></p>
<p><em>Tak jak&nbsp; pi&oacute;ro nie może służyć do lotu dop&oacute;ty, dop&oacute;ki haczyki i promyki nie zgrają się do stanu doskonałego dopasowania, tak i ptasie płuco nie może służyć jako narząd oddychania, dopokąd oba układy: parabronchi&oacute;w (trzeci poziom rozgałęzień oskrzeli u ptak&oacute;w &ndash; przyp.<span>&nbsp;</span></em><em>tłum.), kt&oacute;ry przewodzi powietrze, i worka powietrznego, kt&oacute;ry zapewnia tym pierwszym dostawy powietrza nie rozwiną się i nie staną się zdolne do wsp&oacute;lnego działania w doskonale zintegrowany spos&oacute;b.</em></p>
<p><em>Uznanie wiarygodności gradualistycznych scenariuszy rozwoju złożonych układ&oacute;w zawiera element subiektywnego osądu. Wszakże spekulatywność tych scenariuszy jest faktem.<span>&nbsp;</span><strong>Skrzydła ptak&oacute;w i nietoperzy pojawiają się w zapisie kopalnym całkowicie rozwinięte i nikt dotąd nie potwierdził doświadczalnie, że stopniowa ewolucja oczu i skrzydeł jest możliwa.</strong>&rdquo;</em></p>
</blockquote>
<p>Ja zauważam tutaj pytania bez odpowiedzi. Jeżeli ewolucja trwa, to dlaczego dzisiaj nie ma żadnych form pośrednich? W jaki spos&oacute;b zwierze mogło przetrwać w formie pośredniej jeżeli tylko te bardziej przystosowane jak twierdzą ewolucjoniści miały szansę?</p>
<h3>Dowody Kopalne</h3>
<p>Ciekawym rozdziałem są &bdquo;Dowody kopalne&rdquo;. Jak napisał Johnson &bdquo;<em>Większość ludzi nie jest świadoma tego, że<span>&nbsp;</span><strong>największymi przeciwnikami Darwina</strong><span>&nbsp;</span>byli nie duchowni, a<span>&nbsp;</span><strong>specjaliści od skamieniałości</strong>.</em>&rdquo;</p>
<p>Sam Darwin to zauważył i sam zadał pytanie:</p>
<blockquote>
<p><em>&bdquo;jeżeli gatunki powstały z innych gatunk&oacute;w przez nieznaczne, stopniowe zmiany,<span>&nbsp;</span><strong>dlaczego nie widzimy wszędzie mn&oacute;stwa form przejściowych</strong>? Dlaczego cała natura nie stanowi chaosu form, lecz gatunki są, jak widzimy, dokładnie określone?&rdquo;</em></p>
</blockquote>
<p>Pismo Święte odpowiada na to pytanie słowami z księgi Rodzaju 1:25 (BW):</p>
<blockquote>
<p><em>&bdquo;I uczynił B&oacute;g dzikie zwierzęta<span>&nbsp;</span><strong>według rodzaj&oacute;w ich</strong>, i bydło<span>&nbsp;</span><strong>według rodzaju</strong><span>&nbsp;</span>jego, i wszelkie płazy ziemne<span>&nbsp;</span><strong>według rodzaj&oacute;w</strong><span>&nbsp;</span>ich; i widział B&oacute;g, że to było dobre.&rdquo;</em></p>
</blockquote>
<p>Faktem bezsprzecznym jest to, że w zapisie kopalnym nie znajdujemy pośrednich form a powinno być ich mn&oacute;stwo. Johnson stwierdza.</p>
<blockquote>
<p><em>&bdquo;Geolodzy odkryli<span>&nbsp;</span><strong>gatunki i grupy gatunk&oacute;w pojawiające się nagle</strong>,<span>&nbsp;</span><strong>a nie jako zakończenia łańcucha ogniw ewolucyjnych</strong>. Darwin przyznał, że stan dowod&oacute;w kopalnych to &bdquo;najważniejszy zarzut, jaki można postawić jego teorii&rdquo; i że właśnie z uwagi na brak ogniw pośrednich &bdquo;najznakomitsi paleontolodzy oraz wszyscy najwięksi geolodzy (&hellip;) bronili jednogłośnie niezmienności gatunk&oacute;w, często nawet z wielką zaciekłością&rdquo;</em></p>
</blockquote>
<h3>Pan B&oacute;g czy dob&oacute;r naturalny</h3>
<p>Książka jest polemiką pomiędzy zwolennikami ewolucji a zwolennikami kreacjonizmu. Zwraca na to autor uwagę czytelnika już na wstępie.</p>
<blockquote>
<p><em>&bdquo;Kreacjoniści wierzą w Boga, większość ewolucjonist&oacute;w w dob&oacute;r naturalny jako siły sprawcze przeszłych dziej&oacute;w i obecnego stanu życia na Ziemi. Taki jest zarys istoty, genezy i tła sporu, kt&oacute;ry strony prowadzą przeważnie w swoim środowisku&rdquo;</em></p>
</blockquote>
<p><a href="pics/19_12.jpg"><img src="pics/19_12.jpg" border="0" alt="Pan B&oacute;g czy dob&oacute;r naturalny" width="209" height="300" style="float:left;padding: 20px;"/></a>W spisie treści kilka polemizujących artykuł&oacute;w:</p>
<ul>
<li>Czy teoria ewolucji naprawdę &bdquo;się sypie&rdquo; ? &ndash; A. Paszewski</li>
<li>Naukowy czy &bdquo;tzw.&rdquo; ? &ndash; A. Urbanek</li>
<li>W odpowiedzi obrońcy teorii ewolucji &ndash; M. Giertych</li>
<li>Ewolucjonizm wobec atak&oacute;w kreacjonist&oacute;w &ndash; K. Sabath</li>
<li>Na bezdrożach kreacjonizmu &bdquo;naukowego&rdquo; &ndash; K. Sabath &bdquo;</li>
<li>O uczciwą polemikę w sprawie ewolucji &ndash; M Giertych</li>
<li>Suplement &ndash; E. Moczydłowski</li>
<li>Kwestia doboru (Aneks ) &ndash; A. Joachimiak</li>
</ul>
<p>W suplemencie E. Moczydłowski napisał:</p>
<blockquote>
<p>&nbsp;</p>
<p><em>&bdquo;Nie jest ewolucją wyhodowanie licznych ras ps&oacute;w, kot&oacute;w, koni i innych zwierząt i n<strong>ie powinno nazywać się ewolucją powstania gatunk&oacute;w zięb r&oacute;żniących się wymiarami i kształtem dzioba</strong>. W oby przypadkach odmienny<span>&nbsp;</span><strong>rodzaj selekcji</strong><span>&nbsp;</span>daje&nbsp; ten sam skutek: r&oacute;żnicowanie się organizm&oacute;w. Wszystkie, bez wyjątku, obserwacje i doświadczenia&nbsp; dają ten sam wynik:<span>&nbsp;</span><strong>koń rodzi konia, z muchy nie powstaje nic innego jak tylko mucha, choć czasami bardzo spotworniała</strong>&bdquo;</em></p>
<p><em>&bdquo;Ludzie muszą uwierzyć w to, co widzą wok&oacute;ł siebie:<strong>degradację przyrody, a nie jej rozw&oacute;j</strong>&bdquo;</em></p>
</blockquote>
<h2>Język Boga</h2>
<p>Książka &bdquo;Język Boga&rdquo; to książka, kt&oacute;rej autorem jest, jeden z czołowych uczonych świata, Francis S, Collins. Collins był szefem międzynarodowego zespołu realizującego Projekt Poznania Genomu Człowieka.</p>
<p><a href="pics/19_13.jpg"><img src="pics/19_13.jpg" border="0" alt="Koid życia DNA" width="205" height="300" style="float:left;padding: 20px;"/></a>W jedenastu rozdziałach Collins omawia między innymi takie tematy jak:</p>
<ul>
<li>Przepaść pomiędzy nauką a wiarą,</li>
<li>Wielkie pytania o ludzkie istnienie</li>
<li>Powstanie wszechświata</li>
<li>Rozszyfrowanie boskiej instrukcji</li>
<li>Wiara w naukę i Wiara w Boga</li>
<li>Koncepcję Inteligentnego Projektu &ndash; (Cytat poniżej)</li>
</ul>
<p><em>&bdquo;Inteligentny Projekt wkroczył na scenę w 1991 roku. Pewnych źr&oacute;deł tej koncepcji można upatrywać w dyskusjach naukowych wskazujących na<span>&nbsp;</span><strong>statystyczne nieprawdopodobieństwo powstania życia</strong>. Koncepcja Inteligentnego Projektu koncentruje się jednak nie na tym, w jaki spos&oacute;b pojawiły się pierwsze samopowielające się organizmy, ale<span>&nbsp;</span><strong>na wyraźnej słabości teorii ewolucji w wyjaśnieniu powstałej następnie zdumiewającej złożoności życia</strong>&bdquo;</em></p>
<p>&nbsp;</p>
<p>W rozdziale ROZSZYFROWANIE BOSKIEJ INSTRUKCJI &ndash; Nauka płynąca z Projektu Poznania Genomu Człowieka Collins napisał:</p>
<blockquote>
<p><em>&bdquo;KIEDY PRACOWAŁEM w YALE JAKO GENETYK na początku lat osiemdziesiątych,<span>&nbsp;</span><strong>ustalenie kolejności kilkuset liter DNA było niezwykle mozolnym przedsięwzięciem</strong>. Stosowane w&oacute;wczas metody były bardzo żmudne, wymagały wielu etap&oacute;w przygotowawczych, wykorzystywały kosztowne i niebezpieczne odczynniki, takie jak związki znakowane izotopami promieniotw&oacute;rczymi, a ręczne wylewanie ultracienkich warstw żelu niemal zawsze kończyło się klęską, bo ciągle pojawiające się pęcherzyki i inne skazy uniemożliwiały analizę takich pr&oacute;bek.</em></p>
<p><em>Szczeg&oacute;ły nie są tu istotne, chodzi o to, że odczytanie choćby kilkuset liter ludzkiego DNA trwało wtedy w nieskończoność i wiązało się z mn&oacute;stwem pr&oacute;b i błęd&oacute;w.</em><br /><em>Pomimo tych trudności m&oacute;j pierwszy artykuł poświęcony genetyce człowieka miał związek z sekwencjonowaniem DNA.&rdquo;</em></p>
</blockquote>
<p>Wniknięcie w genom człowieka i praca nad nim spowodowały, że Collins z ateisty stał się osoba wierzącą. Choćby dlatego można polecić tą książkę do przeczytania.</p>
<h2>Jak powstało życie?</h2>
<p>Książka &bdquo;<em>Jak powstało życie? Przez ewolucję czy przez stwarzanie</em>&rdquo; wydana przez Świadk&oacute;w Jehowy&nbsp; jest pozycją, w kt&oacute;rej znajdziemy wiele cytat&oacute;w ze znanych źr&oacute;deł naukowych.&nbsp; Plusem tej pozycji jest to, że może każdy w łatwy spos&oacute;b się z nią zapoznać w formie elektronicznej.</p>
<p><a href="pics/19_14.jpg"><img src="pics/19_14.jpg" border="0" alt="Jak powstało życie" width="221" height="300" style="float:left;padding: 20px;"/></a></p>
<p>W spisie treści miedzy innymi takie tematy jak:</p>
<ul>
<li>Jak powstało życie?</li>
<li>Czy życie mogło powstać przypadkowo?</li>
<li>Niech przem&oacute;wią skamieniałości.</li>
<li>Ogromne luki czy ewolucja potrafi je wypełnić?</li>
<li>Czy mutacje stanowią podstawę ewolucji</li>
<li>Nasz imponujący wszechświat</li>
<li>Zadziwiająca budowa żywych twor&oacute;w</li>
<li>Kto to wynalazł?</li>
<li>Instynkt &ndash; mądrość zaprogramowana przed narodzeniem</li>
<li>Cudowność człowieka</li>
</ul>
<p>W śr&oacute;dtytule &bdquo;Trudności z interpretacją zapisu kopalnego&rdquo; zwr&oacute;cono uwagę, że rzekome formy pośrednie w og&oacute;le nie istniały.</p>
<blockquote>
<p><em>&bdquo;Uczeni wykopali miliony kości i innych dowod&oacute;w minionego życia; nazwano je skamieniałościami. Gdyby ewolucja była faktem, to musiałyby one wszystkie razem wzięte stanowić wystarczający dow&oacute;d, że jeden gatunek żywych istot przeobrażał się w drugi. Tymczasem w periodyku Bulletin, wydawanym przez Field Museum of Natural History w Chicago, czytamy:</em></p>
<p><em>&bdquo;Darwinowską teorię [ewolucji] zawsze kojarzono z dowodami kopalnymi i prawdopodobnie większość ludzi przypuszcza, że skamieniałości odgrywają istotną rolę w argumentacji popierającej darwinowskie ujęcie historii życia. Niestety, nie jest to całkiem zgodne z prawdą&rdquo; Dlaczego? &hellip; &bdquo;W zapisie geologicznym nie było i dalej nie ma łagodnych i powoli narastających zmian ewolucyjnych&rdquo;</em></p>
</blockquote>
<h3>Instynkt &ndash; mądrość zaprogramowana przed urodzeniem</h3>
<p>Darwin zauważył, że wiele zwierzęcych instynkt&oacute;w jest co najmniej dziwnych i niewyjaśnionych nie tylko na drodze ewolucji ale i przez obecnych naukowc&oacute;w. Oto przykład:</p>
<blockquote>
<p><em>&bdquo;Podobnie niewytłumaczalna z ewolucyjnego punktu widzenia jest wędr&oacute;wka las&oacute;wki smużki. Waży zaledwie 20 gram&oacute;w. Kiedy jednak nadejdzie jesień, las&oacute;wka leci z Alaski do wschodnich wybrzeży Kanady lub Nowej Anglii, zjada ogromne ilości pożywienia, obrasta łuszczem i czeka na front chłodny.</em></p>
<p><em>Kiedy on nadejdzie rusza w drogę. Co prawda ostatecznym celem jej wędr&oacute;wki jest Ameryka Południowa, ale najpierw kieruje się w stronę Afryki.<span>&nbsp;</span></em><em>Lecąc na wysokości około 6000 metr&oacute;w nad Atlantykiem, napotyka silny wiatr, kt&oacute;ry ją znosi w kierunku Ameryki Południowej. Skąd las&oacute;wka wie, że trzeba czekać na front chłodny i że oznacza on pomyślną pogodę a także wiatr z tyłu? &hellip; Skąd wie, że ma lecieć w stronę Afryki, żeby ten wiatr znosił ją w kierunku południowo-zachodnim? &bdquo;</em></p>
</blockquote>
<p>Czy nie jest to co najmniej zastanawiające, skąd wiele ptak&oacute;w ma takie informację?&nbsp; Lecą często na takiej wysokości, że nie ma żadnych punkt&oacute;w orientacyjnych a częstokroć jak jak jest to z las&oacute;wką irracjonalnie z punktu widzenia obserwatora.</p>
<blockquote>
<p><em>&bdquo;Wiele młodych ptak&oacute;w podejmuje taką wędr&oacute;wkę po raz pierwszy i to bez rodzic&oacute;w. Młode długoogoniaste kukułki żyjące z Nowej Zelandii lecą na oddalone o 6500 kilometr&oacute;w wyspy Pacyfiku, żeby się tam przyłączyć do rodzic&oacute;w, kt&oacute;rzy odlecieli wcześniej. Burzyki popielate lecą z Walii do Brazylii pozostawiając na miejscu swoje młode, kt&oacute;re podążają za nimi gdy się nauczą latać. Gołębie domowe, przewiezione na dowolne miejsce oddalone o 1000 kilometr&oacute;w, wracały do swoich gołębnik&oacute;w w ciągu jednego dnia&rdquo;&rdquo;</em></p>
</blockquote>
<p><strong>Kto zaprogramował taki instynkt ptak&oacute;w?</strong><span>&nbsp;</span>Czy można to wytłumaczyć przypadkiem? W książce znajdziemy wiele innych ciekawych przykład&oacute;w wskazujących na inteligentnego projektantka (zob. budowa ptasich gniazd). Czytelnik znajdzie r&oacute;wnież odpowiedź na pytanie: Czy można zaufać Biblii?</p>
<h2>Zakazana archeologia</h2>
<p>Książka &bdquo;<em>Zakazana archeologia</em>&rdquo; to książka autorstwa Michaela A. Cremo i Richarda L. Thompsona. Dr Phillip Johnson jako jeden z wielu naukowc&oacute;w we wstępie skomentował ją tak:</p>
<blockquote>
<p><em>&bdquo;Zdumiewająco kompletny przegląd wszelkich znalezisk dotyczących początk&oacute;w ludzkiego gatunku, włącznie z materiałami, kt&oacute;re zlekceważono, ponieważ nie pasują do dominującego paradygmatu&rdquo;</em></p>
</blockquote>
<p><a href="pics/19_15.jpg"><img src="pics/19_15.jpg" border="0" alt="Zakazana archeologia" width="202" height="300" style="float:left;padding: 20px;"/></a>W Spisie treści takie artykuły jak:</p>
<ul>
<li>Nacinanie i łamanie kości początek oszustwa<span>&nbsp;</span><em>&ndash; 17 przykład&oacute;w (artykuł&oacute;w) udokumentowanych oszustw</em></li>
<li>Eolity, kontrowersyjne kamienie &ndash;<span>&nbsp;</span><em>Jak znikają znaleziska przeczące ewolucyjnemu zapisowi kopalnemu&nbsp;</em></li>
<li>Anomalie, ludzkie szczątki szkieletowe &ndash;<span>&nbsp;</span><em>Nie znane odkrycia przeczące ewolucji</em></li>
<li>Człowiek jawajski &ndash;<em><span>&nbsp;</span>Om&oacute;wienie nieznanych szczeg&oacute;ł&oacute;w odkrycia</em></li>
<li>Człowiek pekiński i inne znaleziska z Chin<span>&nbsp;</span><em>&ndash; Datowanie i znikające skamieniałości</em></li>
<li>Żyjący małpolud</li>
<li>Ciągle coś nowego z Afryki</li>
<li>Tabele chronologiczne<span>&nbsp;</span><em>&ndash; Znaleziska kwestionujące wsp&oacute;łczesne poglądy ewolucyjne</em></li>
</ul>
<p>Poniżej wypowiedź o tej książce, Diane C. Donovan,<span>&nbsp;</span><em>The Midwest Book Review:</em></p>
<p>&nbsp;</p>
<blockquote>
<p><em>&bdquo;Doniosła prezentacja demaskująca tajemnice nauki [&hellip;] dokumentuje prawdziwe dowody pochodzenia człowieka. Badacz i naukowiec połączyli swe siły, by prześledzić jak wewnętrzne uprzedzenia wpływały na kształtowanie teorii ewolucji. Autorzy podają mn&oacute;stwo argument&oacute;w i fakt&oacute;w, aby pom&oacute;c Czytelnikom przemyśleć ponownie początki i historię ludzkości: badają kluczowe momenty odkrycia archeologicznego i spos&oacute;b, w jaki oceniano odkrywane znaleziska. W wyniku ponad ośmiu lat badań, w kontrowersyjny spos&oacute;b odrzucono konwencjonalny styl myślenia, doprowadzając do powstania pracy naukowej, kt&oacute;ra wywiera głębokie wrażenie&rdquo;.</em></p>
</blockquote>
<p>Książka<span>&nbsp;</span><strong>ujawnia wiele oszust</strong><span>&nbsp;</span>dokonanych w imię &bdquo;ewolucji&rdquo; w rzekomo w &bdquo;słusznej sprawie&rdquo;, aby pom&oacute;c wątpiącym.</p>
<h2>Kłamstwa ewolucji</h2>
<p>&bdquo;<em>Kłamstwa ewolucji</em>&rdquo; kt&oacute;rej autorem jest Hans-Joachim Zillmer, to kolejna pozycja ujawniająca oszustwa dotyczące ewolucji człowieka.</p>
<p><a href="pics/19_16.jpg"><img src="pics/19_16.jpg" border="0" alt="Kłanstwa ewolucji człowieka" width="204" height="300" style="float:left;padding: 20px;"/></a></p>
<p>W spisie treści między innymi:</p>
<ul>
<li>Kuracja odmładzająca</li>
<li>Zamieszanie z kośćmi</li>
<li>Datowanie według uznania</li>
<li>Kłamstwa i oszustwa: powstanie człowieka</li>
<li>Neandertalska pomyłka</li>
<li>Sfałszowane dowody ewolucji</li>
</ul>
<p>W prologu możemy przeczytać:</p>
<blockquote>
<p>&nbsp;</p>
<p><em>&bdquo;Bomba wybuchła &ndash; paleoantropolodzy i ewolucjoniści są w szoku, gdyż ich dyscyplina i teoria ewolucji człowieka w Europie zatrzęsły się w posadach. Prawie niezauważona przez szerszą publiczność pojawiła się w telewizyjnych i radiowych serwisach informacyjnych następująca wiadomość: wiele znalezionych w Niemczech czaszek z epoki kamiennej jest znacznie młodszych, niż dotąd sądzono (DPA, 16 sierpnia 2004, godz. 17.59). To oczywiście sensacyjne doniesienie, kt&oacute;re jednak przewidywałem i omawiałem już w 1998 roku w mojej książce Pomyłka Darwina.&rdquo;</em></p>
<p><em>&bdquo;Do eksplozji tej bomby doszło, kiedy naukowcy z brytyjskiego Uniwersytetu Oksfordzkiego na nowo określili wiek niekt&oacute;rych zgromadzonych na Uniwersytecie Frankfurckim znalezisk kostnych. Uzyskane rezultaty rysują zupełnie nowy obraz człowieka wsp&oacute;łczesnego, przynajmniej dla okresu pomiędzy 40 000 a 5000 lat temu. Co szczeg&oacute;lnie uderzające, właściwie brak jest jakichkolwiek znaczących znalezisk ludzkich szczątk&oacute;w z okresu pomiędzy 40 000 a 30 000 lat temu!&rdquo;</em></p>
<p><em>&bdquo;Właściwie to nawet zabawne usłyszeć, że<span>&nbsp;</span><strong>neandertalczyk z Hahn&ouml;fersand ma nie 36 300, ale tylko 7500 lat</strong>, albo że czaszka najstarszego Westfalczyka z Paderborn-Sande staje się czaszką najmłodszego Westfalczyka, bo liczy sobie<span>&nbsp;</span><strong>nie 27 400, ale jedynie 250 lat i pochodzi z około 1750 roku naszej ery</strong>. R&oacute;wnież fragmenty kości ze słynnej jaskini Yogelherdhohle nie mają 32 000, a tylko od 3900 do 5000 lat. W przypadku tych i wielu innych znalezisk pomylono się &bdquo;zaledwie&rdquo; o 20 000-30 000 lat.&rdquo;</em></p>
</blockquote>
<h2>A jednak Pismo Święte ma rację</h2>
<p>Czy rzetelna wiedza pozwala na zmianę dotychczas uznawanych pogląd&oacute;w? Czy można po swych dociekaniach odnaleźć siłę, aby &bdquo;iść pod prąd&rdquo; dominującego systemu wartości?</p>
<p>A Biblia, czy jest rzetelnym źr&oacute;dłem informacji czy też zbiorem &bdquo;mit&oacute;w i legend&rdquo;?</p>
<p><a href="pics/19_17.jpg"><img src="pics/19_17.jpg" border="0" alt="A jednak Pismo Święte ma rację" width="201" height="300" style="float:left;padding: 10px;"/></a></p>
<p>Na te pytania znajdziesz odpowiedź czytając książkę Wernera Kellera &bdquo; A jednak Pismo Święte ma rację&rdquo;. Autor tej książki publicysta i dziennikarz o ateistycznych poglądach był wychowany i kształtowany poprzez rząd NRD, propagujący komunistyczno-ateistyczny światopogląd społeczeństwa.</p>
<p>Podejmuje się napisania książki o Biblii z przesłaniem, ze zawiera &bdquo;pobożne historie&rdquo; oderwane od fakt&oacute;w i rzeczywistości. Z biegiem swych badań, o kt&oacute;rych możemy przeczytać w książce zmienia jednak swoje nastawienie, aby w końcu napisać o Biblii:</p>
<blockquote>
<p><em>&bdquo; Ale jest ona zarazem i księgą, kt&oacute;ra przekazuje nam zaszłe rzeczywiste wydarzenia. Wprawdzie nie jest pod tym względem&nbsp; wyczerpujące o tyle, że nar&oacute;d izraelski pisał swą historię mając na uwadze Jahwe a więc z punktu widzenia swej wiary i pokuty. Wydarzenia te są jednak naprawdę historyczne i zapisane ze zdumiewającą wprost dokładnością&rdquo;.<span>&nbsp;</span></em>(&bdquo;A jednak Pismo Święte ma rację&rdquo; str.8).</p>
</blockquote>
<p>Książka zawiera: bibliografię oraz indeks osobowy i rzeczowy, dzięki, kt&oacute;rym czytelnicy mogą zapoznać się ze źr&oacute;dłami informacji. Łatwiej dzięki temu rozważyć samemu czy argumenty przekonują, r&oacute;wnież i mnie do tytułowego wniosku, że &bdquo;Pismo Święte ma rację&rdquo;.</p>
</br>
<h2>Sprawa Chrystusa</h2>
<p>Książka, kt&oacute;rej autorem jest&nbsp; Lee Strobel, dziennikarz śledczy &bdquo;Chicago Tribune&rdquo;. Książka podejmuje temat historyczności Jezusa jako rzeczywistej postaci.</p>
<p><a href="pics/19_18.jpg"><img src="pics/19_18.jpg" border="0" alt="Sprawa Chrystusa książka" width="206" height="300" style="float:left;padding: 10px;" /></a></p>
<p><a href="pics/19_19.jpg"><img src="pics/19_19.jpg" border="0" alt="Sprtawaq Chrysusa recenzja" width="220" height="300" style="float:left;padding: 10px;"/></a>Dziś wiele os&oacute;b &bdquo;wątpi&rdquo; w prawdziwość ewangelicznego opisu osoby Pana Jezusa.</p>
<p>Kwestionują zgodność historyczną, rzekomy brak jakichkolwiek dowod&oacute;w autentyczności opisanych zdarzeń. Jeszcze inni uważają ewangelię za religijną &bdquo;propagandę&rdquo; zawartą w biblijnych opisach. Są nawet tacy, kt&oacute;rzy twierdzą, że historycznie nikt taki jak Pan Jezus nie istniał.</p>
<p>Może zetknąłeś się z takimi wątpliwościami? Z takiego właśnie &bdquo;punktu, wystartował&rdquo; amerykański dziennikarz śledczy Lee Strobel, kt&oacute;ry zgodnie ze sztuką pracy dziennikarza śledczego przystąpił do krytycznego rozpatrzenia &bdquo;sprawy Jezusa&rdquo;.<br />Jak sam to opisał rozpoczyna swe śledztw jako ateista:</p>
<blockquote>
<p><em>&bdquo;Być może czytelniku, twoje podejście do wiary r&oacute;wnież opiera się na dowodach, kt&oacute;re dostrzegasz wok&oacute;ł siebie lub znalazłeś kiedyś w książkach, opiniach uczonych, członk&oacute;w rodziny lub przyjaci&oacute;ł. Ale czy twoje wnioski rzeczywiście stanowią najlepsze wyjaśnienia tych dowod&oacute;w? Gdybyś zechciał się w to zagłębić, rezygnując z uprzedzeń i systematycznie poszukując fakt&oacute;w, jakich odkryć byś dokonał? O tym właśnie jest ta książka&hellip;&rdquo;</em>(&bdquo;Sprawa Chrystusa strona 12).</p>
</blockquote>
<p>Strobel robi to w oparciu o wsp&oacute;łczesną wiedzę naukową, posiłkując się dziennikarskimi rozmowami z naukowymi autorytetami z r&oacute;żnych dziedzin nauki. Dzięki takim działaniom daje czytelnikowi możliwość zapoznania się z rzetelną wiedzą naukową związaną z osobą i działalnością Pana Jezusa. W przypisach, podaje wiele ciekawych źr&oacute;deł publikowanych informacji .</p>
<p>Konfrontuje te fakty z zapisem biblijnym Nowego Testamentu. Do jakich wniosk&oacute;w doprowadza ta wnikliwa praca dziennikarza śledczego? Czy znajdziesz w niej odpowiedzi na swe pytania czy wątpliwości? Na pewno warto poszerzyć swą wiedzę w tym temacie. Można to zrobić zapoznając się z książką Lee Strobel &bdquo;Sprawa Chrystusa&rdquo;. Chętnie zapoznamy się z Twymi wnioskami po lekturze tej książki poprzez komentarze w poniższej zakładce.</p>
<h2>Czy Jezus to postać historyczna?</h2>
<p>Niekt&oacute;rzy uczeni tacy jak Robertson czy Drews doszli do zaskakującego wniosku, że Jezus nigdy nie istniał. Uczeni ci wysunęli hipotezę, że jest to postać wymyślona, a następnie wpisana w konkretne realia historyczno-geograficzne. A jakie jest Twoje zdanie?</p>
<p>Jeżeli chodzi o Biblię to dla chrześcijan stanowi ona<span>&nbsp;</span><strong>najważniejszy dow&oacute;d</strong>, że Jezus Chrystus jest postacią historyczną. Sprawozdania ewangeliczne nie są bowiem bajkowym opisem wydarzeń w rodzaju dawno, dawno temu za siedmioma g&oacute;rami i siedmioma lasami żył sobie Jezus.&nbsp; Biblia opisuje wiele szczeg&oacute;ł&oacute;w, co do czasu i miejsca wydarzeń, kt&oacute;re historycznie możemy udokumentować.</p>
<p>Zobaczmy &nbsp;na przykład Łukasza 3:1, 2,</p>
<blockquote>
<p><em>&bdquo;W piętnastym roku panowania cesarza Tyberiusza, gdy namiestnikiem Judei był Poncjusz Piłat, tetrarchą galilejskim Herod, tetrarchą iturejskim i trachonickim Filip, brat jego, a tetrarchą abileńskim Lizaniasz, Za arcykapłan&oacute;w Annasza i Kaifasza doszło Słowo Boże Jana, syna Zachariasza, na pustyni&rdquo;</em></p>
</blockquote>
<p>Biblia nie m&oacute;wi że było to,&nbsp; dawno temu, ale konkretnie za panowania tego a tego władcy, nie gdzieś za siedmioma g&oacute;rami, ale wymienia konkretne miejscowości.</p>
<p>Ważnym argumentem pochodzącym ze Słowa Bożego jest szczerość pisarzy: Gdyby ewangelie były dziełami sfałszowanymi to nie wspominały by, że Piotr wyparł się swojego Mistrza, że apostołowie często się kł&oacute;cili, czy też , że wiele razy okazali brak wiary a nawet w momencie aresztowania Jezusa &hellip; uciekli!</p>
<p>Kolejna sprawa to fakt, że nawet &nbsp;sami żydzi NIGDY nie kwestionowali, że ktoś taki jak Jezus rzeczywiście żył, &hellip; kwestionowali jedynie jego boskie posłannictwo!</p>
<h3><strong>A co na temat Jezusa m&oacute;wią źr&oacute;dła pozabiblijne?</strong></h3>
<p>Ot&oacute;ż J&oacute;zef Flawiusz, historyk żydowski żyjący w&nbsp;I&nbsp;wieku. w<span>&nbsp;</span><strong><em>Dawnych</em><span>&nbsp;</span><em>dziejach</em><span>&nbsp;</span><em>Izraela</em><span>&nbsp;</span></strong>w księdze XX , wspomina o &bdquo;ukamienowaniu Jakuba, brata Jezusa zwanego Chrystusem&rdquo;</p>
<p>Inny dziejopisarz rzymski Tacyt, w I&nbsp;wieku&nbsp;n.e., w XV księdze Rocznik&oacute;w napisał: &bdquo;Początek tej nazwie [chrześcijanie] dał Chrystus, kt&oacute;ry za panowania Tyberiusza skazany został na śmierć przez prokuratora Poncjusza Pilatusa&rdquo;</p>
<p>Kolejny historyk Pliniusz Młodszy donosi cesarzowi Trajanowi, że &bdquo;chrześcijaństwo to niegodziwi i nieumiarkowany przesąd&rdquo;,&nbsp; a historyk Swetoniusz w dzieje żywoty cezar&oacute;w napisał,&nbsp; że &bdquo;Klaudiusz&nbsp; żyd&oacute;w wypędził z Rzymu za to, że byli podżegani przez jakiegoś Chrestosa&rdquo;</p>
<p>Ciekawe podejście do problemu historyczności Jezusa przedstawia psychologia. Dla przykładu psycholog i tłumacz ewangelii&nbsp; Władysław Witwicki&nbsp; na podstawie uważnej lektury tekst&oacute;w ewangelicznych napisał:</p>
<blockquote>
<p><em>&bdquo;Dla psychologa nie może być żadnej wątpliwości, że<span>&nbsp;</span><strong>&nbsp;nie mamy</strong><span>&nbsp;</span>w ewangelii do czynienia z wytworem literackim &hellip;. Jesteśmy bowiem na śladach człowieka żywego z krwi i kości &hellip;.. a gł&oacute;wne rysy jego psychiki możemy odtworzyć na podstawie jego tekst&oacute;w.&rdquo;</em></p>
</blockquote>
<p>Reasumują: Z przedstawionych argument&oacute;w jasno wynika, że &nbsp;<strong>nie ma uzasadnienia<span>&nbsp;</span></strong><strong>powątpiewanie</strong><span>&nbsp;</span>w historyczność Jezusa, kt&oacute;ra jest &nbsp;mocno<span>&nbsp;</span><strong>udokumentowana</strong><span>&nbsp;</span>zar&oacute;wno w Piśmie Świętym &nbsp;jak r&oacute;wnież w doniesieniach historycznych z I wieku.</p>
<h3>Podsumowanie</h3>
<p>Jaka jest alternatywa dla uznania Stw&oacute;rcy jako tego, kt&oacute;ry powołał do istnienia wszechświat, Ziemię oraz zaprojektował życie na niej? Ślepy przypadek? Zbieg okoliczności?</p>
<p>Patrząc na dom nie masz wątpliwości, że został on zaprojektowany. Nikt ci nie wm&oacute;wi, że powstał on w wyniku eksplozji na placu materiał&oacute;w budowlanych.</p>
<p>Naukowcy są zdania, że materia pojawiła się w wyniku wielkiego wybuchu. Jak wiadomo energię można zamienić w materię, chociaż nikomu z ludzi nie udało się utworzyć w laboratorium nawet jednego atomu. Ludzie potrafią &bdquo;rozbić&rdquo; atom i wyzwolić tkwiącą w nim energię, ale odwrotny proces jest poza zasięgiem naukowc&oacute;w. Rodzi się pytanie skąd wzięła się taka ilość energii niezbędna do powstania wszechświata? Biblia oznajmia w Izajasza 40:26 (SNP):</p>
<blockquote>
<p><em>&bdquo;Podnieście ku g&oacute;rze oczy! Popatrzcie:<span>&nbsp;</span><strong>Kto to stworzył?</strong><span>&nbsp;</span>Ten, kt&oacute;ry wyprowadza zastęp gwiazd w ścisłej liczbie. Wszystkie je zna po imieniu! Dzięki Jego<span>&nbsp;</span><strong>ogromnej sile i potężnej mocy, żadnej z nich nie zabrakło!</strong><span>&nbsp;</span>&bdquo;</em></p>
</blockquote>
<p>Można zatem wierzyć w to, że taka moc pochodziła z niczego, lub że pochodziła od Boga.</p>
<p>Jeżeli uznamy, że wszechświat ma początek, to logiczne jest to, że musi być KTOŚ, żyjący poza naszym czterowymiarowym światem. Ktoś, kto te cztery wymiary stworzył, łącznie z przestrzenią i czasem, kt&oacute;ry zaczął biec w momencie stworzenia go.</p>
<p>W książce &bdquo;<em>Dalej niż Einstein</em>&bdquo;, fizyk teoretyk, Michio Kaku zwraca uwagę, że poza czterema znanymi nam wymiarami, może istnieć więcej wymiar&oacute;w poza nam znanymi. Ciekawym przykładem z tej książki są dwuwymiarowe&nbsp; &bdquo;płaszczaki&rdquo; (zrozumiesz po przeczytaniu).</p>
<p>Jeżeli tak jest, to możemy przyjąć, że jest &bdquo;Ktoś&rdquo;, kto żyje ponad czasem, a więc nie ma,ani początku ani końca. Ktoś kto dysponuje niewyobrażalnie ogromną mocą.</p>
<p>Dlaczego mielibyśmy nie nazwać tego &bdquo;Ktoś&rdquo;, po prostu BOGIEM?</p>
<p>Jeżeli jesteś w posiadaniu innych tego typu książek to napisz o tym w komentarzu. Pozwoli to nam poszerzyć pozycje książkowe związane z tym tematem.</p>
</div>
  
<a href="https://mojabiblia.github.io/a" style="text-decoration:none;text-align: left;"> ↞ Spis treści </a>&nbsp;&nbsp;&nbsp;<a href="https://mojabiblia.github.io/a/158.html" style="text-decoration:none;"> Następny artykuł ↠ </a></br>

</br>
<hr />
<p><em>kopia strony: <a href=https://antytrynitarianie.pl/czy-bog-istnieje"" style="text-decoration: none;">https://antytrynitarianie.pl/czy-bog-istnieje</a> Wszelkie prawa autorskie należą się autorowi tej strony</em></p>
<hr />

<p style="text-align:right;margin:1px;margin-right:5px">
<!-- hitwebcounter Code START -->
<a href="https://www.hitwebcounter.com" target="_blank">
<img src="https://hitwebcounter.com/counter/counter.php?page=7875981&style=0007&nbdigits=7&type=page&initCount=0" title="Free Counter" Alt="web counter"   border="0" /></a> 
</p>
<p style="text-align:right;font-size:8pt;margin:1px;">f00f516c00</p>
</div>
</body>
