<html lang="pl-PL">
<head>
<meta charset="UTF-8" />
<title>Boże Narodzenie a Biblia</title>

<meta name="description" content="Boże Narodzenie a Biblia blog.antytrynitarianie.pl bóg jezus trójca wiara antytrynitarianie unitarianizm unitarianie arianie"/>
<meta name="robots" content="max-snippet:-1, max-image-preview:large, max-video-preview:-1"/>
<link rel="canonical" href="https://mojabiblia.github.io/a/160.html" />
<meta property="og:locale" content="pl_PL" />
<meta property="og:type" content="website" />
<meta property="og:title" content="Boże Narodzenie a Biblia"/>
<meta property="og:description" content="Boże Narodzenie a Biblia blog.antytrynitarianie.pl bóg jezus trójca wiara antytrynitarianie unitarianizm unitarianie arianie" />

<!-- Global site tag (gtag.js) - Google Analytics -->
<script async src="https://www.googletagmanager.com/gtag/js?id=G-J82TNZTTRH"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());

  gtag('config', 'G-J82TNZTTRH');
</script>

</head>
<body>
  
<div style="max-width: 1000px;margin: auto;">

<a href="https://mojabiblia.github.io/a" style="text-decoration:none"> ↞ Spis treści </a></br></br>

<h1 class="art-postheader entry-title">Boże Narodzenie a Biblia</h1>
<div>
<h1>Czy B&oacute;g może się urodzić?</h1>
<p>Już sama nazwa &ldquo;<strong>Boże Narodzenie</strong>&rdquo; z punktu widzenia Pisma Świętego budzi zastrzeżenia. Czy możemy stwierdzić, że B&oacute;g został urodzony?</p>
<p>Zwrot &ldquo;Boże Narodzenie&rdquo; sugeruje urodzenia się Boga, a Biblia wyraźnie naucza, że B&oacute;g nie miał początku.</p>
<p>Przyjmując natomiast, że B&oacute;g tylko przyjął tylko ciało człowieka, zbliżamy się to teorii inkarnacji. Teorii, kt&oacute;ra r&oacute;wnież nie znajduje potwierdzenia w Słowie Bożym. Piszemy szerzej o tej koncepcji w artykule:<span>&nbsp;</span><a href="https://mojabiblia.github.io/a/117.html"><strong>Jezus przyszedł w ciele czy się wcielił?</strong></a></p>
<p>Przy takiej interpretacji rodzą się dodatkowo trudne pytania.</p>
<p>Czy rzekome &ldquo;wcielenie&rdquo;nastąpiło już w łonie Marii? Jeżeli tak, to czy od chwili poczęcia&nbsp;<span>&nbsp;</span><strong>druga osoba Boga przebywała w rozwijającym się płodzie?</strong></p>
<p>Czy miała w&oacute;wczas zrozumienie noworodka czy wcielonego Boga? Biblia nie podaje, że dzieciątko Jezus miało moc i umysł drugiej osoby Boga, a tak by musiało być gdyby B&oacute;g się w nie wcielił. Czy zatem w Jezusie jak głoszą niekt&oacute;re kościoły<span>&nbsp;</span><strong><a href="https://mojabiblia.github.io/a/129.html">były dwie natury</a></strong>?</p>
<p>W Łukasza 2:52&nbsp; czytamy, że nawet po urodzeniu &ldquo;<em>Jezusowi przybywało mądrości i wzrostu oraz łaski u Boga i u ludzi</em>. Dziwne by to było w założeniu, że był wcielonym Bogiem.</p>
<p>Tak więc twierdzenie, że narodził się<span>&nbsp;</span><strong>B&oacute;g nie ma poparcia w Piśmie Świętym</strong>. Nie narodził się bowiem B&oacute;g Syn tylko boży Syn.</p>
<h2>Syn Boży czy B&oacute;g Syn?</h2>
<p>Czy zauważyłeś, że zar&oacute;wno ze znanych sł&oacute;w &bdquo;zwiastowania Marii&rdquo; jak r&oacute;wnież anielskiej zapowiedzi dla pasterzy nie wynika, aby lud izraelski wierzył&nbsp; w narodzenie się Boga.</p>
<blockquote>
<p>Łuk. 1:35<em><span>&nbsp;</span>&ldquo;Anioł zaś odpowiedział Jej: &mdash; Duch Święty zstąpi na Ciebie, a moc Najwyższego obłokiem Cię osłoni; dlatego też Święte, kt&oacute;re się narodzi,<span>&nbsp;</span><strong>będzie nazwane Synem Bożym</strong>&ldquo;</em></p>
</blockquote>
<p>Podobnie o Jezusie uczył Jan Chrzciciel o czym czytam u Jana 1:34 (KUL)</p>
<blockquote>
<p>&nbsp;<em>Ja zaś zobaczyłem i oświadczyłem, że<span>&nbsp;</span><strong>On jest Synem Bożym</strong>&rdquo;.</em></p>
</blockquote>
<p>A co o Jezusie wiedzieli Jego uczniowie? Piotr nie wyznał, że na świat przyszedł B&oacute;g, ale Jego Syn. Czytamy o tym w ewangelii Mateusza&nbsp; 16:16.</p>
<blockquote>
<p><em>&ldquo;Odpowiadając Szymon Piotr rzekł:<span>&nbsp;</span><strong>Ty jesteś Mesjasz, Syn Boga żyjącego</strong>&ldquo;</em></p>
</blockquote>
<p>Czy Jezus temu zaprzeczył? Nie. Możemy zatem m&oacute;wić nie o narodzeniu Boga, ale Syna Bożego, czyli długo oczekiwanego Mesjasza.</p>
<p><a href="https://mojabiblia.github.io/a/76.html"><strong>Mesjasz to ktoś wybrany przez Boga</strong></a>. Ten kto jest przez Boga wybrany i namaszczony nie może być tymże Bogiem.</p>
<p>Zakładając, że zastosujemy poprawną nazwę &ldquo;Narodzenie Jezusa&rdquo; lub &ldquo;Narodzenie Syna Bożego&rdquo; to i tak powstaje pytanie, w kt&oacute;rym miejscu Pismo naucza<span>&nbsp;</span><strong>o obchodzeniu takiego święta</strong>?</p>
<p>Nie obchodzili go ani apostołowie, ani pierwsi chrześcijanie. Mało tego w Piśmie nawet nie podano daty narodzin Jezusa. Ewangeliści&nbsp; Jan oraz Marek w og&oacute;le nie wspominają o narodzinach Jezusa.</p>
<h3>Kiedy narodził się Jezus?</h3>
<p>Zakładając, że powinniśmy upamiętniać narodziny Jezusa to czyż nie powinniśmy znać dnia jego narodzin?</p>
<p>Pismo Święte jednak w tej kwestii milczy i prawdą jest, że nie znamy dokładnie dnia narodzin Pana Jezusa. Czy można coś w tym temacie ustalić posługując się Pismem Świętym? Tak. Możemy grudzień z kilku powod&oacute;w wykluczyć jako miesiąc narodzenia się Jezusa.</p>
<p>Z Biblii wyraźnie wynika, że pasterze byli w&oacute;wczas z owcami na polach. W grudniu w tym rejonie jest to jednak &bdquo;pora deszczowa&rdquo; oraz chłodna, kt&oacute;ra zniszczyła by wełnę i zagroziła zdrowiu stada. Dlatego też pasterze nie mogli nocować pod gołym niebem, gdyż w tym czasie trzymają owce w zagrodach. W Biblii czytamy r&oacute;wnież o tym , że J&oacute;zef z Marią szli na spis ludności. Wydaje się wątpliwe, że zorganizowano to w porze deszczowej w grudniu (zob. Łukasza 2:1-4).</p>
<p>Innym dowodem na to, że 25 grudnia nie jest dniem narodzin Jezusa informacja z pierwszego rozdziału ewangelii Łukasza, o narodzinach Jana Chrzciciela.</p>
<p>Na podstawie informacji m&oacute;wiących o tym, że&nbsp; Jan Chrzciciela urodził się 6 miesięcy przed Jezusem, możemy w przybliżeniu określić kiedy urodził się Jezus. Ot&oacute;ż Ojciec Jana Chrzciciela, Zachariasz jak podaje Biblia był kapłanem ze zmiany Abiasza (zob. Łukasza 1:5). Była to w kolejności &oacute;sma zmiana kapłańska, a&nbsp; więc czas narodzin Jana Chrzciciela przypadał by na przełomie marca i kwietnia. Jak wynika z Łukasza Pan Jezus urodził się 6 miesięcy p&oacute;źniej co nam daje przełom września i października, czyli podczas biblijnego Święta Szałas&oacute;w.</p>
<h3>Pochodzenie świąt &ldquo;Bożego Narodzenia&rdquo;</h3>
<p>Według niekt&oacute;rych źr&oacute;deł pierwsze obchody tego święta odbywały się 6 stycznia. Dopiero p&oacute;źniej przyjęto znaną nam dzisiaj datę 25 grudnia.</p>
<p>Warto się zastanowić, dlaczego ta właśnie data w 354 n.e. za panowania papieża Liberiusza, została oficjalnie przyjęta ? Chodziło o to, że ludność cesarstwa<span>&nbsp;</span><strong>w tym właśnie dniu obchodziła &ldquo;Dzień Narodzin Niezwyciężonego Słońca&rdquo;</strong>.</p>
<p>W książce&nbsp; &ldquo;Oblicza religii Chrześcijańskiej&rdquo; Edmunda Lewandowskiego, na str. 25 znajdujemy wypowiedź z listu pasterskiego &oacute;wczesnego papieża Leona I Wielkiego (440-461):</p>
<blockquote>
<p>&ldquo;<em>Są wśr&oacute;d nad tacy, kt&oacute;rzy uważają, że uroczystość należy obchodzić<span>&nbsp;</span><strong>nie tyle z powodu narodzin Chrystusa, co z powodu wschody nowego słońca</strong><span>&nbsp;</span>[&hellip;] zanim oni wstępują do bazyliki świętego apostoła Piotra, stają na schodach, odwracają się i schylają pokornie<span>&nbsp;</span><strong>głowę w kierunku słonecznego dysku</strong></em>&ldquo;</p>
</blockquote>
<p>Obawy były uzasadnione. Mitra w 307 roku został jednym z gł&oacute;wnych bog&oacute;w państwowych &oacute;wczesnego cesarstwa. Stał się więc konkurencją dla pr&oacute;bującego ją wyprzeć chrześcijaństwa. W Słowniku Mit&oacute;w i Tradycji Kultury pod redakcją Władysława Kopalińskiego pod hasłem Mitra czytamy na str. 701:</p>
<blockquote>
<p><em>&ldquo;Zdobywano wyznawc&oacute;w Mitry<span>&nbsp;</span><strong>przejmując 25 grudnia, dzień narodzin Mitry, jako Boże Narodzenia</strong><span>&nbsp;</span>[&hellip;] O potędze kultu Mitry świadczy także wyb&oacute;r przez chrześcijaństwo<span>&nbsp;</span><strong>niedzieli, świętego dnia boga Słońca Mitry</strong>, jako dnia świątecznego, zamiast soboty, biblijnego Sabatu (wg H. Lamera)&rdquo;</em></p>
</blockquote>
<p>Pierwszy list do Koryntian 5:6, przestrzega, że &bdquo;odrobina kwasu&rdquo; może zepsuć pożyteczne zwyczaje. Czy kultywowanie zwyczaj&oacute;w związanych z narodzinami pogańskich b&oacute;stw czy też Słońca będzie się cieszyło uznaniem Bożym?</p>
<h2>Czy tradycja jest ważniejsza od prawdy?</h2>
<p>Niekt&oacute;rzy twierdzą jednak, że to tylko taka tradycja nie widząc w obchodzeniu tych świąt nic złego. Jako nietrynitarni chrześcijanie oczywiście cieszymy się z przypomnienia tego, że Pan Jezus jako obiecany Mesjasz pojawił się na ziemi. Swoje docenianie tego możemy okazać codziennym życiem, jak r&oacute;wnież świętowaniem tych wydarzeń, kt&oacute;re Pan Jezus wskazał, że powinniśmy je celebrować ku Jego pamięci (Łukasza 22:19).</p>
<p>Nigdzie jednak nie znajdziemy informacji, aby apostołowie lub pierwsi uczniowie Jezusa obchodzili urodziny Jezusa. Czytając ewangelie możemy zauważyć, że Pan Jezus walczył z ludzką tradycją, kt&oacute;rą &oacute;wcześni przyw&oacute;dcy religijni stawiali ponad Słowem Bożym.</p>
<p>W ewangelii Mateusza 15:2-9 (KUL) Pan Jezus na zarzut, że jego uczniowie&nbsp; łamią tradycję Jezus odpowiedział:</p>
<blockquote>
<p><em>&ldquo;On odpowiadając rzekł im: Dlaczego i wy łamiecie przykazanie Boże<span>&nbsp;</span><strong>z powodu waszej tradycji</strong>? [&hellip;]</em><em><span>&nbsp;</span>z<strong>nieśliście słowo Boże z powodu waszej tradycji</strong>:</em><br /><em>[&hellip;] .<span>&nbsp;</span><strong>Ale daremnie mnie czci nauczając zasad, kt&oacute;re są nakazami ludzi&rdquo;</strong></em></p>
</blockquote>
<p>Zwr&oacute;ćmy r&oacute;wnież uwagę na fragment 2 Koryntian 6:14-16&nbsp; (KUL)</p>
<blockquote>
<p><em>&ldquo;Nie wprzęgajcie się w jarzmo z niewiernymi. C&oacute;ż bowiem za uczestnictwo sprawiedliwości z nieprawością? Albo co za łączność światła z ciemnością?<br />Lub<span>&nbsp;</span><strong>co za ugoda Chrystusa z Belialem?</strong><span>&nbsp;</span>Albo co za udział wiernego z niewiernym?&nbsp; I<span>&nbsp;</span><strong>co za zgoda Kościoła Bożego z bałwanami?</strong><span>&nbsp;</span>&hellip;&rdquo;</em></p>
</blockquote>
<p>Nie chcemy&nbsp; jako chrześcijanie pogańskich zwyczaj&oacute;w łączyć z wielbieniem Boga i Chrystusa. W 1 liście do Koryntian 10:21 (KUL) czytamy bowiem:</p>
<blockquote>
<p><em>&ldquo;Nie możecie<span>&nbsp;</span><strong>pić kielicha Pana oraz kielicha demon&oacute;w</strong>; nie możecie być częścią stołu Pana i stołu demon&oacute;w.&rdquo;</em></p>
</blockquote>
<h3>Zwyczaje bożonarodzeniowe</h3>
<p>Na koniec warto zastanowić się czy zwyczaje kultywowane w tych dniach są biblijne oraz ku czci Boga i Jezusa.</p>
<p>Święta &ldquo;Bożego Narodzenia&rdquo; przypominają niestety &ldquo;Saturnalia&rdquo; obchodzone w grudniu w starożytnym Rzymie. Saturnalia były, czasem odpoczynku, biesiad, radości, i obdarowywanie się prezentami.&nbsp; Ojc&oacute;w rodzin obdarzano woskowymi świecami i glinianymi figurkami symbolizującymi składane we wcześniejszych czasach Saturnowi ofiary z ludzi.</p>
<p>Zwyczaje bożonarodzeniowe&nbsp; zapożyczono z pogaństwa i &ldquo;przemianowane&rdquo; na chrześcijańskie.</p>
<p>Cały przedświąteczny okres to żniwa dla handlu, gdzie mamona staje się bożkiem.&nbsp; Święta są niby dla uczczenia Jezusa, ale Jezusa pr&oacute;żno szukać w reklamach a nawet w rozmowach przy &ldquo;wigilijnym stole&rdquo;.</p>
<p>Podobnie jest z symbolami takimi jak choinka, kt&oacute;ra pojawia się po XVI w. n. e.</p>
<p>Niekt&oacute;rzy uważają, że jest to symbol &ldquo;drzewa poznania dobra i zła&rdquo;. Czy nie jest to dziwne, że pod tym drzewem ustawia się prezenty, a dzieci podkradają z niego słodycze?. Łańcuch ma symbolizować węża a gwiazda betlejemska wskazywać drogę wysłannikom Heroda. W Wikipedii napisano o jeszcze innym nie biblijnym i mało znanym dzisiaj zwyczaju:</p>
<blockquote>
<p><em>&ldquo;Dawniej na wsiach przyniesienie choinki do domu miało cechy kradzieży obrzędowej: gospodarz rankiem w Wigilię udawał się do lasu, a wyniesiona z niego choinka czy gałęzie, &bdquo;ukradzione&rdquo; innemu światu, za jaki postrzegany był las, miały przynieść złodziejowi szczęście.&rdquo;</em></p>
</blockquote>
<p>Reasumując. Termin obchod&oacute;w, brak biblijnego uzasadnienia tego święta oraz przejęcie wielu pogańskich zwyczaj&oacute;w, sprawia, że my jako nietrynitarni chrześcijanie nie obchodzą tych świąt.</p>
<p>A jakie jest twoje zdanie? Zapraszamy naszych czytelnik&oacute;w do podzielenia się swoimi spostrzeżeniami, w tym temacie.</p>
</div>

</br></br>
<a href="https://mojabiblia.github.io/a" style="text-decoration:none;text-align: left;"> ↞ Spis treści </a>&nbsp;&nbsp;&nbsp;<a href="https://mojabiblia.github.io/a/161.html" style="text-decoration:none;"> Następny artykuł ↠ </a></br>

</br>
<hr />
<p><em>kopia strony: <a href="https://blog.antytrynitarianie.pl/boze-narodzenie" style="text-decoration: none;">https://blog.antytrynitarianie.pl/boze-narodzenie</a> Wszelkie prawa autorskie należą się autorowi tej strony</em></p>
<hr />


<p style="text-align:right;margin:1px;margin-right:5px">
<!-- hitwebcounter Code START -->
<a href="https://www.hitwebcounter.com" target="_blank">
<img src="https://hitwebcounter.com/counter/counter.php?page=7969891&style=0007&nbdigits=7&type=page&initCount=0" title="Free Counter" Alt="web counter"   border="0" /></a> 
</p>
<p style="text-align:right;font-size:8pt;margin:1px;">278850a48b</p>
</div>
</body>
