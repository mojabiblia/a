<html lang="pl-PL">
<head>
<meta charset="UTF-8" />
<title>Duch Święty a Szekina – Dzieje Apostolskie 13:2</title>

<meta name="description" content="Czy wierzyć w Trójcę? - Trójca Święta czy Jahwe? blog.antytrynitarianie.pl bóg jezus trójca wiara antytrynitarianie unitarianizm unitarianie"/>
<meta name="robots" content="max-snippet:-1, max-image-preview:large, max-video-preview:-1"/>
<link rel="canonical" href="https://mojabiblia.github.io/a/127.html" />
<meta property="og:locale" content="pl_PL" />
<meta property="og:type" content="website" />
<meta property="og:title" content="Duch Święty a Szekina – Dzieje Apostolskie 13:2" />
<meta property="og:description" content="Duch Święty a Szekina – Dzieje Apostolskie 13:2 blog.antytrynitarianie.pl bóg jezus trójca wiara antytrynitarianie unitarianizm unitarianie" />

<!-- Global site tag (gtag.js) - Google Analytics -->
<script async src="https://www.googletagmanager.com/gtag/js?id=G-J82TNZTTRH"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());

  gtag('config', 'G-J82TNZTTRH');
</script>

</head>
<body>
  
<div style="max-width: 1000px;margin: auto;">

<a href="https://mojabiblia.github.io/a" style="text-decoration:none"> ↞ Spis treści </a></br></br>

<h1 class="art-postheader entry-title">Duch Święty a Szekina &ndash; Dzieje Apostolskie 13:2</h1>
<div>
<h1>Podobieństwa pomiędzy Duchem Świętym a Szekiną</h1>
<p>W księdze Dziej&oacute;w Apostolskich 13:2 (BW) czytamy:</p>
<blockquote>
<p>&ldquo;<em>&nbsp;A gdy oni odprawiali służbę Pańską i pościli,<span>&nbsp;</span><strong>rzekł Duch Święty</strong>: Odłączcie mi Barnabę i Saula do tego dzieła, do kt&oacute;rego ich powołałem. &ldquo;</em></p>
</blockquote>
<p>Trynitarze często powołują się na ten, oraz inne wersety chcąc przekonywać o &bdquo;osobowości Ducha Świętego&rdquo;. W jaki spos&oacute;b może pom&oacute;c nam odpierać tego typu argumentację zrozumienie, czym była dla narodu wybranego &ldquo;<strong>szekina</strong>&ldquo;, oraz jaki ma ona związek&nbsp; z osobowymi opisami Ducha Świętego?</p>
<p>Wyjaśnijmy zatem najpierw, czym dla ludu bożego w czasach przed chrześcijańskich była &bdquo;szekina&rdquo;?</p>
<p>W Wikipedii czytamy:</p>
<blockquote>
<p><em>&ldquo;Szekina (szechina) pochodzi od hebrajskiego słowa szakan, znaczącego &ldquo;mieszkać&rdquo;, dosłownie oznacza przebywanie &ndash; czyli Bożą Obecność, a bardziej precyzyjnie Obecność Bożej świętości w jakimś miejscu, przedmiocie, człowieku lub w określonym czasie. Gdy jest mowa, że B&oacute;g przejawia się w konkretnym miejscu lub sytuacji oznacza to, że w takiej sytuacji lub czasie człowiek może mieć wyjątkowe, jakby dodatkowe poczucie obecności bożej. Szekina w Biblii i tekstach rabin&oacute;w to zamieszkiwanie Boga.&rdquo;</em></p>
</blockquote>
<p>Tak więc szekina, to obecność niewidzialnego dla ludzi Boga Jahwe, kt&oacute;ra manifestowała się nad pokrywą arki przymierza, między kłaniającymi dwoma aniołami (cherubami).</p>
<h2>Czy jest Szekina?</h2>
<p>Szekina, nie była &bdquo;kolejnym wcieleniem Boga lub też Jego drugą czy trzecią osobą&rdquo;! Była natomiast emanacją&nbsp; chwały, mocy oraz &bdquo;osobowości&rdquo; Boga Jahwe. Co ciekawe szekina była jedynym źr&oacute;dłem światła, znajdującym się w miejscu Najświętszym &bdquo;przybytku&rdquo;, jak r&oacute;wnież p&oacute;źniejszej świątyni.</p>
<p>W języku aramejskim używanym po spisaniu Biblii, światło to określano terminem szekina (Szechin&aacute;h), kt&oacute;ry to termin oznacza &bdquo;to, co przebywa&rdquo; lub &bdquo;przebywanie&rdquo;.<br />Słowo &bdquo;szekina&rdquo; pojawia się w targumach tj. aramejskich komentarzach Pism Hebrajskich.</p>
<p>Warto w tym miejscu zwr&oacute;cić uwagę na Słowa Boga z księgi Wyjścia 25:21-22 (BW)</p>
<blockquote>
<p><em>&ldquo;Na wierzchu skrzyni położysz wieko, w skrzyni zaś złożysz Świadectwo, kt&oacute;re ci dam. Tam będę się spotykał z tobą i sponad wieka<span>&nbsp;</span><strong>będę z tobą rozmawiał spośr&oacute;d dwu cherub&oacute;w</strong>, kt&oacute;re są na Skrzyni &ldquo;</em></p>
</blockquote>
<p>Można zadać w tym miejscu pytanie: Kto przemawiał do Mojżesza z pomiędzy cherubin&oacute;w? Kto dawał mu nakazy?<br />Szekina, jako odrębny od Boga byt, czy B&oacute;g Jahwe, kt&oacute;ry niejako sygnalizował swą obecność cudownym obłokiem i światłem?</p>
<p>W księdze Kapłańskiej 16:2 czytamy (BW)</p>
<blockquote>
<p><em>&ldquo;I rzekł Pan do Mojżesza: Powiedz Aaronowi, bratu swemu, żeby nie wchodził o każdym czasie do miejsca świętego poza zasłonę przed wieko, kt&oacute;re jest na Skrzyni, aby nie umarł, gdyż<span>&nbsp;</span><strong>ukażę się nad wiekiem w obłoku.</strong><span>&nbsp;</span>&ldquo;</em></p>
</blockquote>
<p>Co ukazywało się nad wiekiem? Czyż nie cudowne światło (szekina) sygnalizujace obecność Boga?</p>
<h3>Szekina jako objawienie się Boga</h3>
<p>Warto teraz prześledzić jaki wpływ na wielbienie Boga i słownictwo z nim związane, wywarła w historii Judaizmu &ndash; &bdquo;szekina&rdquo;. Po tej analizie łatwiej będzie nam zrozumieć jaki związek &bdquo;szekina&rdquo; może mieć ze zwolennikami dogmatu o Tr&oacute;jcy Świętej oraz &bdquo;osobowości Ducha Świętego&rdquo;. Zrozumiemy też<span>&nbsp;</span><strong>dlaczego apostołowie i pierwsi chrześcijanie używali w związku z Duchem Świętym takiego słownictwa</strong>, kt&oacute;re obecnie trynitarze chcą wykorzystać jako dow&oacute;d na &bdquo;osobowość Ducha Świętego&rdquo;. Poznamy też odpowiedź na pytanie dlaczego Żydzi z I w. n.e. bardzo podobnie traktowali pojęcia: &bdquo;Szekina&rdquo; oraz &bdquo;Duch Święty&rdquo;.</p>
<p>Na początek bardzo ciekawy cytat dotyczący szechiny, Abrahama Cohena:</p>
<blockquote>
<p><em>&nbsp;&ldquo;Pragnąc posługiwać się doktryną Boskiej immanencji, lecz r&oacute;wnocześnie starając się uniknąć sugestii, jakoby Boga można było zlokalizować w określonym punkcie, rabini wynaleźli pewne terminy na określenie Bożej obecności, wykluczając jednak Jego cielesność. Pierwszym z nich była szechina (mieszkanie, przebywanie).&rdquo;</em></p>
</blockquote>
<p>Według&nbsp; Cohena, szekina oznacza objawianie się Boga, chociaż On sam pozostawał w niebie. Zdaniem Rasziego: &rdquo; świadectwem przebywania szechiny &ndash; Bożej obecności &ndash; wśr&oacute;d Izraela, była (znajdująca się w drugiej świątyni i najbardziej wysunięta na zach&oacute;d) lampa siedmioramiennego świecznika (menory), kt&oacute;ra pomimo tego, iż miała zawsze tyle samo oliwy co inne lampy i była zapalana jako pierwsza, wciąż gasła ostatnia.&rdquo;</p>
<p>I jeszcze jeden cytat z Chagiga 15b:</p>
<blockquote>
<p><em>&ldquo;Kiedy człowiek wpada w tarapaty,<span>&nbsp;</span><strong>c&oacute;ż rzecze szechina</strong>? M&oacute;wi ona: &lsquo;Głowa Mi zaciążyła, ręce Mi opadły&rsquo;. Jeśli Święty Jedyny (niech będzie błogosławiony!) tak cierpi, gdy rozlewana jest krew grzesznika, o ileż bardziej cierpi, gdy przelewają krew sprawiedliwego!&rdquo;</em></p>
</blockquote>
<p>Zwr&oacute;ćmy uwagę, szechina &rdquo;m&oacute;wi&rdquo; pomimo tego, że nie jest osobą, używając przy tym zaimka &ldquo;mi&rdquo;. Dodatkowo szechina jest utożsamiona z Bogiem Jahwe (cierpiąca szechina to cierpiący Jahwe) nie będąc nim osobiście. Nie znaczy to jednak jakoby szechina jako odrębny byt posiadała uczucia.</p>
<h2>Szekina a Duch Świety</h2>
<p>Występuje tu niemal identyczna konstrukcja jak w przypadku zacytowanych na wstępie Dziej&oacute;w Apostolskich 13:2. Dla Żyd&oacute;w taka konstrukcja nie była niczym niezwykłym i ilustrowała spos&oacute;b przebywania i rozmowy Boga z człowiekiem.<span>&nbsp;</span><strong>Nie dowodziła odrębności osobowej szechiny od Boga Ojca</strong><span>&nbsp;</span>jak r&oacute;wnież wieloosobowości w Bogu Jahwe. Oto kolejny cytat:</p>
<blockquote>
<p><em>&ldquo;A jeśli dw&oacute;ch siedzi i dzielą się słowami Tory,<span>&nbsp;</span><strong>to Szechina przebywa pomiędzy nimi</strong>, jak jest napisane: &lsquo;Wtedy bojący się Boga m&oacute;wili jeden do drugiego, a B&oacute;g usłyszał i wysłuchał (&hellip;)&rsquo;.&rdquo;</em></p>
</blockquote>
<p>Zauważmy, iż B&oacute;g &ldquo;usłyszał i wysłuchał&rdquo; bojących się Boga za pośrednictwem szechiny! Albowiem tekst z Malachiasza m&oacute;wiący o &ldquo;słuchaniu i wysłuchaniu&rdquo; został zacytowany na dow&oacute;d tego, iż szechina przebywała pomiędzy ludźmi. Przypomina nam to znany fragment z Ewangelii Jana 16:13, kt&oacute;ry wspomina o &ldquo;słyszącym Duchu&rdquo;.<br />Jak z powyższego wynika, szechina jest utożsamiana z samym Bogiem Jahwe, &hellip;&nbsp; ale czy stanowi jakiś odrębny byt w Bogu, przebywający oddzielnie na ziemi podczas gdy Ojciec przebywa w niebie? Oczywiście NIE.</p>
<p>Występuje jako Jego obecność i manifestacja na ziemi, nie zaś jako odrębna osoba w Bogu.<br />Co ciekawe widoczną emanacją Ducha Świętego w &bdquo;dniu pięćdziesiątnicy&rdquo; był podobnie jak w przypadku Szekiny &bdquo;obłok cudownego światła&rdquo;, nad głowami chrześcijan, &bdquo;niczym języki ognia&rdquo;. W Dziejach Apostolskich 2:3-4 (BW) czytamy.</p>
<blockquote>
<p><em>&ldquo;I ukazały się im języki jakby z ognia, kt&oacute;re się rozdzieliły i usiadły na każdym z nich. I<span>&nbsp;</span><strong>napełnieni zostali wszyscy Duchem Świętym</strong>, i zaczęli m&oacute;wić innymi językami, tak jak im Duch poddawał. &ldquo;</em></p>
</blockquote>
<p>Czy można napełnić kogoś OSOBĄ czy mocą? Zar&oacute;wno Szekina jak i Duch Święty są w wyłącznej dyspozycji Boga Ojca (JAHWE). B&oacute;g go udzielał ale i też może go zabrać. Były więc to widoczne dla ludzi oznaki oddziaływania Boga oraz Jego wpływu i poparcia! Zar&oacute;wna Szekina jak i Duch Święty nie stanowiły w świetle Pisma Świętego odrębnej osoby Boskiej.</p>
<h3>Podsumowanie</h3>
<p>Po przeanalizowaniu tej argumentacji, trzeba podkreślić, że pierwszymi chrześcijanami byli<span>&nbsp;</span><em><strong>Żydzi, nie wierzący w osobowego Ducha Świętego</strong>,</em><span>&nbsp;</span>co oficjalnie przyznają&nbsp; autorytety katolickie, podkreślające fakt, iż &ldquo;Stary Testament, nie zna nauki &bdquo;o osobowości Ducha Świętego&rdquo;. Czytając wersety, kt&oacute;re wsp&oacute;łcześni nam trynitarze traktują jako &bdquo;koronne dowody na osobowość Ducha Świętego&rdquo; &ndash; wsp&oacute;łcześni apostołom<span>&nbsp;</span><strong>chrześcijanie pochodzenia żydowskiego</strong><span>&nbsp;</span>rozumieli tak jak rozumieli ich przodkowie przez ponad 1000 lat!</p>
<p>A czy Pan Jezus nauczał czegoś innego? Czy w kt&oacute;rymkolwiek wersecie wyjaśnił, że B&oacute;g jest w trzech osobach, albo że Duch Święty jest trzecią jego osobą? Nie!</p>
<p>Gdyby&nbsp; miało się zmienić&nbsp; zrozumienie dla ludu Bożego, tyczące się istoty Boga i Ducha Świętego, to zapewne Jezus wielokrotnie by tą nową naukę swoim żydowskim uczniom wyjaśniał. Tak jak wyjaśniał, naukę o braku potrzeby składania ofiar za grzechy ze zwierząt, czy zamianie żydowskiej świątyni na świątynię duchową.</p>
<p>W Nowym Testamencie nie dostrzegamy jednak nawet śladu, pr&oacute;by tłumaczenia tego, jakoby &bdquo;Duch Święty stał się trzecią osobą Tr&oacute;j-jedynego Boga&rdquo;! Przecież byłaby to zupełna nowość dla wszystkich pierwszych chrześcijan wywodzących się z Żyd&oacute;w, kt&oacute;rym trzeba by było to wielokrotnie tłumaczyć.<br />W oparciu o te fakty możemy skierować do trynitarzy pytanie.<br />Czy dla Żyd&oacute;w, m&oacute;wiąca oraz przebywająca nad arką przymierza &ldquo;Szekina&rdquo; była odrębną od Boga Jahwe osobą?</p>
<p>Jeżeli nie, to podobnie &ldquo;m&oacute;wiący Duch Święty&rdquo; nie może być kimś odrębnym od Boga Jahwe!</p>
<div>
<h3>Pokrewne tematy</h3>
<ul>
<li class="bawmrp_manual"><a href="https://mojabiblia.github.io/a/137.html" style="text-decoration:none">Pocieszyciel &ldquo;Parakleta&rdquo; z Jana 16:26</a></li>
<li class="bawmrp_manual"><a href="https://mojabiblia.github.io/a/119.html" style="text-decoration:none">R&oacute;żny Duch Święty w Starym i Nowym Testamencie? &ndash; Joela&hellip;</a></li>
<li class="bawmrp_manual"><a href="https://mojabiblia.github.io/a/101.html" style="text-decoration:none">Duch Święty &ndash; osoba czy moc? &ndash; Zachariasza 4:6</a></li>
<li class="bawmrp_manual"><a href="https://mojabiblia.github.io/a/100.html" style="text-decoration:none">Duch Święty jako zadatek, pieczęć i dar &ndash; 2 Koryntian&hellip;</a></li>
<li class="bawmrp_manual"><a href="https://mojabiblia.github.io/a/83.html" style="text-decoration:none">Duch wszystko przenika &ndash; 1 Koryntian 2:10</a></li>
</ul>
</div>
</div>

</br></br>
<a href="https://mojabiblia.github.io/a" style="text-decoration:none;text-align: left;"> ↞ Spis treści </a>&nbsp;&nbsp;&nbsp;<a href="https://mojabiblia.github.io/a/128.html" style="text-decoration:none;"> Następny artykuł ↠ </a></br>

</br>
<hr />
<p><em>kopia strony: <a href="https://blog.antytrynitarianie.pl/duch-swiety-a-szekina" style="text-decoration: none;">https://blog.antytrynitarianie.pl/duch-swiety-a-szekina</a> Wszelkie prawa autorskie należą się autorowi tej strony</em></p>
<hr />

<p style="text-align:right;margin:1px;margin-right:5px">
<!-- hitwebcounter Code START -->
<a href="https://www.hitwebcounter.com" target="_blank">
<img src="https://hitwebcounter.com/counter/counter.php?page=7879333&style=0007&nbdigits=7&type=page&initCount=0" title="Free Counter" Alt="web counter"   border="0" /></a> 
</p>
<p style="text-align:right;font-size:8pt;margin:1px;">64e788adb5</p>
</div>
</body>
