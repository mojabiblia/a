<html lang="pl-PL">
<head>
<meta charset="UTF-8" />
<title>Wkładanie rąk i chrzest Duchem Świętym</title>

<meta name="description" content="Wkładanie rąk i chrzest Duchem Świętym blog.antytrynitarianie.pl bóg jezus trójca wiara antytrynitarianie unitarianizm unitarianie"/>
<meta name="robots" content="max-snippet:-1, max-image-preview:large, max-video-preview:-1"/>
<link rel="canonical" href="https://mojabiblia.github.io/a/143.html" />
<meta property="og:locale" content="pl_PL" />
<meta property="og:type" content="website" />
<meta property="og:title" content="Wkładanie rąk i chrzest Duchem Świętym" />
<meta property="og:description" content="Wkładanie rąk i chrzest Duchem Świętym blog.antytrynitarianie.pl bóg jezus trójca wiara antytrynitarianie unitarianizm unitarianie" />

<!-- Global site tag (gtag.js) - Google Analytics -->
<script async src="https://www.googletagmanager.com/gtag/js?id=G-J82TNZTTRH"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());

  gtag('config', 'G-J82TNZTTRH');
</script>

</head>
<body>
  
<div style="max-width: 1000px;margin: auto;">

<a href="https://mojabiblia.github.io/a" style="text-decoration:none"> ↞ Spis treści </a></br></br>

<h1 class="art-postheader entry-title">Wkładanie rąk i chrzest Duchem Świętym</h1>
<div>
<h1>Wkładanie rąk a otrzymywanie Ducha Świętego</h1>
<p>Trynitarze wierzą, że Duch Święty jest trzecią boską osobą wchodzącą w skład tzw. &ldquo;Tr&oacute;jcy Świętej&rdquo;. Podkreślają przy tym r&oacute;wność co do mocy, majestatu i chwały Ducha Świętego w por&oacute;wnaniu z Bogiem Ojcem i Panem Jezusem.</p>
<p>Jak na tym tle wygląda to, czego dowiadujemy się z Biblii o &bdquo;wkładaniu rąk&rdquo; oraz &bdquo;chrzcie Duchem Świętym&rdquo;?</p>
<p>Jak nasze rozważania uwypuklą niezgodność definicji atanazjańskiego wyznania wiary w Tr&oacute;jcę Świętą z naukami zawartymi w Piśmie Świętym?</p>
<p>Zachęcamy do przemyślenia poniższych argument&oacute;w będących odpowiedziami na powyższe pytania.</p>
<p>Z wydarzeń opisanych w Dziejach Apostolskich 8:12-17&nbsp; dowiadujemy się, że Samarytanie mimo, że byli ochrzczeni &bdquo;w imię Jezusa&rdquo; to nie otrzymali &bdquo;chrztu w Duchu Świętym&rdquo;</p>
<blockquote>
<p>&nbsp;&ldquo;<em>A gdy apostołowie w Jerozolimie usłyszeli, że Samaria przyjęła Słowo Boże, wysłali do nich Piotra i Jana, kt&oacute;rzy przybywszy tam,<span>&nbsp;</span><strong>modlili się za nimi, aby otrzymali Ducha Świętego.</strong></em><br /><em>Na nikogo bowiem z nich nie był jeszcze zstąpił, bo byli tylko ochrzczeni w imię Pana Jezusa. Wtedy<span>&nbsp;</span><strong>wkładali na nich ręce, a oni otrzymywali Ducha Świętego</strong>.&rdquo;</em></p>
</blockquote>
<p>Jak czytamy, apostołowie &ldquo;<em>modlili się za nimi, aby otrzymali Ducha Świętego&rdquo;.<span>&nbsp;</span></em>Ciekawe dlaczego bezpośrednio nie modlili się (zakładając osobowość Ducha Świętego) do trzeciej rzekomej osoby Boga, aby &ldquo;się udzieliła&rdquo;. Zakładając r&oacute;wność os&oacute;b jest to niedorzeczne, aby prosić Ojca, żeby zesłał na nich inną osobę, r&oacute;wnej sobie Tr&oacute;jcy. Co innego gdy założymy, że B&oacute;g udziela komuś swojej mocy, aby m&oacute;gł dla przykładu prorokować, uzdrawiać czy m&oacute;wić językami. W&oacute;wczas proszenie Ojca o takie dary ma rzeczywisty sens i nie budzi kontrowersji.</p>
<h2>Wkładanie rąk</h2>
<p>Kolejna ciekawa rzecz, to jak czytamy w Biblii, połączenie wkładania rąk, z otrzymywaniem Ducha Świętego. Apostołowie &ldquo;<em>wkładali na nich ręce, a oni otrzymywali Ducha Świętego&rdquo;.</em><span>&nbsp;</span>I zn&oacute;w zakładając, że Duch Święty jest jedną z trzech os&oacute;b, jest to nieprawdopodobne, żeby człowiek m&oacute;gł nim (rzekomym Bogiem) dysponować (udzielać go czy przekazywać) poprzez wkładanie rąk. Musiał o tym wydaje się wiedzieć Szymon proszący apostoł&oacute;w o możliwość przekazywania<span>&nbsp;</span><strong>mocy od Boga,</strong><span>&nbsp;</span>a nie dysponowania Bogiem. Zwr&oacute;ćmy uwagę na kontekst i wniosek wynikający z kolejnych werset&oacute;w z Dziej&oacute;w Apostolskich 8:18-20.<em><br /></em></p>
<blockquote>
<p><em>&ldquo;A gdy Szymon<span>&nbsp;</span><strong>spostrzegł, że Duch bywa udzielany przez wkładanie rąk apostoł&oacute;w</strong>, przyni&oacute;sł im pieniądze i</em><em><span>&nbsp;</span>powiedział: Dajcie i mnie<strong><span>&nbsp;</span>tę moc, aby ten, na kogo ręce włożę, otrzymał Ducha Świętego.</strong></em><br /><em>A Piotr rzekł do niego: Niech zginą wraz z tobą pieniądze twoje, żeś mniemał, iż za pieniądze można nabyć<span>&nbsp;</span><strong>dar Boży</strong>.&rdquo;</em></p>
</blockquote>
<p>Mamy zatem w tym fragmencie&nbsp; mocne argumenty przemawiające przeciwko trynitarnej koncepcji. Szymon prosi apostoł&oacute;w o możliwość &ldquo;obdarzania&rdquo; wybranych przez niego os&oacute;b Duchem Świętym. Czy nie powinno nas to dziwić, że&nbsp; Duch Święty sam nie decyduje<span>&nbsp;</span><strong>komu ma być udzielany, a komu nie</strong>? Najważniejsze jest jednak to, co o Duchu Świętym powiedział apostoł: &ldquo;<em>żeś mniemał, iż za pieniądze można nabyć<span>&nbsp;</span><strong>dar Boży</strong>&ldquo;.</em><span>&nbsp;</span>Czy Szymon&nbsp; chciał kupić za pieniądze możliwość &ldquo;dysponowania&rdquo; Bogiem czy<span>&nbsp;</span><strong>darem</strong><span>&nbsp;</span>od Boga pozostawiamy do oceny czytelnik&oacute;w?</p>
<h3>Dar od Boga</h3>
<p>Naszym zdaniem z Pism wynika jednoznacznie, że Duch Święty jest<span>&nbsp;</span><strong>darem Bożym</strong><span>&nbsp;</span>udzielanym w pierwszym wieku naśladowcom Chrystusa. Nie jest więc Duchem Bogiem, ale Duchem<span>&nbsp;</span><strong>od</strong><span>&nbsp;</span>Boga!&nbsp; Darem, kt&oacute;rego można przekazywać innym wiernych przez&nbsp; włożenie na nich rąk. Takie obdarzanie innych Duchem nie było nowością, gdyż miało już miejsce w Starym Testamencie, co opisuje chociażby Księga Liczb (4 Mojżeszowa) 11:25,29 (BW)</p>
<blockquote>
<p><em>&bdquo;I zstąpił Pan w obłoku, i przem&oacute;wił do niego.<span>&nbsp;</span><strong>Wziął też nieco z ducha, kt&oacute;ry był w nim</strong>, i złożył na siedemdziesięciu starszych mężach.<span>&nbsp;</span><strong>A gdy duch spoczął na nich</strong>,<span>&nbsp;</span><strong>prorokowali</strong>, co im się potem już nie zdarzyło. &hellip; Odpowiedział mu Mojżesz: Czyż byłbyś zazdrosny o mnie? Oby cały lud zamienił się w prorok&oacute;w Pana,<span>&nbsp;</span><strong>aby Pan złożył na nich swojego ducha</strong>!&rdquo;<br /></em></p>
</blockquote>
<p>Czy w&oacute;wczas, ktokolwiek z Izraelit&oacute;w wierzył w to, że Duch Święty jest jedną z os&oacute;b Tr&oacute;jcy? Nie! Żydzi wierzyli w Ducha Świętego, ale nigdy nie uważali go za odrębną od Boga osobę! (Zob. art.<span>&nbsp;</span><a href="https://mojabiblia.github.io/a/119.html">Duch Święty w ST iNT</a>)</p>
<h3>Dzielenie i przekazywanie Ducha</h3>
<p>To, że Ducha Świętego można &ldquo;dzielić&rdquo; oraz przekazywać poprzez wkładanie rąk,&nbsp; wyraźnie przeczy trynitarnym rozważaniom na temat Ducha Bożego jako trzeciej<span>&nbsp;</span><strong>osobie</strong><span>&nbsp;</span>Boga!</p>
<p>Kolejnym fragmentem, m&oacute;wiącym o wkładaniu rąk, jest tekst z Dzieje Apostolskie 19:2-7. M&oacute;wi on o mieszkańcach Efezu ochrzczonych &bdquo;Chrztem Janowym&rdquo;.</p>
<blockquote>
<p><em>&ldquo;Rzekł do nich: Czy otrzymaliście Ducha Świętego,<span>&nbsp;</span><strong>gdy uwierzyliście</strong>? A oni mu na to:<span>&nbsp;</span><strong>Nawet nie słyszeliśmy, że jest Duch Święty</strong>. Tedy rzekł: Jak więc zostaliście ochrzczeni? A oni rzekli: Chrztem Janowym.</em><br /><em>Paweł zaś rzekł: Jan chrzcił chrztem upamiętania i m&oacute;wił ludowi, żeby uwierzyli w tego, kt&oacute;ry przyjdzie po nim, to jest w Jezusa. A gdy to usłyszeli, zostali ochrzczeni w imię Pana Jezusa. A gdy<span>&nbsp;</span><strong>Paweł włożył na nich ręce, zstąpił na nich Duch Święty</strong><span>&nbsp;</span>i m&oacute;wili językami, i prorokowali. Było zaś wszystkich tych męż&oacute;w około dwunastu.&rdquo;</em></p>
</blockquote>
<p>Jak widzimy sytuacja jest podobna. Paweł wkłada ręce, a ci co uwierzyli otrzymują Ducha Świętego. Czy otrzymali trzecią osobę Boga, czy raczej boże moce? Jak czytamy dzięki otrzymaniu Ducha Świętego, &ldquo;<em><strong>m&oacute;wili językami, i prorokowali</strong>&ldquo;.</em></p>
<p>Nas jednak powinno&nbsp; zaciekawić, ważne stwierdzenie tych wierzących, kt&oacute;rzy powiedzieli, że&nbsp;<span>&nbsp;</span><em><strong>&ldquo;Nawet nie słyszeliśmy, że jest Duch Święty&rdquo;!</strong></em></p>
<p>Jak to możliwe, że ci chrześcijanie nie znali &ldquo;całego Boga&rdquo; (nie znali bowiem Ducha Świętego)? W co zatem wierzyli? Na pewno nie wierzyli w Boga w trzech osobach. Czym jest Duch Święty przekonali się chwilę po chrzcie w imię Jezusa, gdy po otrzymaniu tegoż Ducha zaczęli<span>&nbsp;</span><strong>m&oacute;wić językami i prorokować</strong>! Oni nie uwierzyli&nbsp; w to, że B&oacute;g jest Tr&oacute;jcą, ale w to, że Pan Jezus jest<span>&nbsp;</span><a href="https://mojabiblia.github.io/a/76.html">obiecanym Mesjaszem</a>.</p>
<h3>Ten sam Duch</h3>
<p>Zar&oacute;wno w ST jak r&oacute;wnież w NT czytamy<span>&nbsp;</span><strong>o tym samym Duchu Świętym</strong><span>&nbsp;</span>pod wpływem kt&oacute;rego ludzie prorokowali lub wpadali w &ldquo;zachwycenie&rdquo; o czym świadczy chociażby Piotr w słowach z 2Piotra 1:20-21 (BW):</p>
<blockquote>
<p><em>&bdquo;Przede wszystkim to wiedzcie, że wszelkie proroctwo Pisma nie podlega dowolnemu wykładowi. Albowiem proroctwo nie przychodziło nigdy z woli ludzkiej, lecz wypowiadali je ludzie Boży,<span>&nbsp;</span><strong>natchnieni Duchem Świętym</strong>.&nbsp;&bdquo;</em></p>
</blockquote>
<p>Taki sam Duch oddziaływał na Izajasza jak r&oacute;wnież na Piotra i nic się w tym względzie nie zmieniło.</p>
<p>Dla ścisłości warto wspomnieć o tym, że &bdquo;wkładanie rąk&rdquo; opisane w Biblii nie zawsze oznaczało jedynie przekazywanie Ducha Świętego.</p>
<p>Mogło też oznaczać przekazanie błogosławieństwa (Marka 10:16), powierzenie pewnych zadań, danie pełnomocnictwa do pełnienia jakichś obowiązk&oacute;w czy przywilej&oacute;w (Powt&oacute;rzonego Prawa 34:9, Dzieje Ap.6:6,&nbsp; Tymoteusza 4:14)</p>
<h2>Chrzest Duchem Świętym</h2>
<p>Chrzest Duchem Świętym zapowiadał poprzedzający Pana Jezusa Jan Chrzciciel, słowami zanotowanymi chociażby w ewangelii Marka 1:7,8 (BT).</p>
<blockquote>
<p><em>&rdquo; &hellip; Idzie za mną mocniejszy ode mnie, a ja nie jestem godzien, aby się schylić i rozwiązać rzemyk u Jego sandał&oacute;w. Ja chrzciłem was wodą, On zaś<span>&nbsp;</span><strong>chrzcić was będzie Duchem Świętym</strong>&ldquo;</em></p>
</blockquote>
<p>Pan Jezus potwierdził, że taki chrzest będzie miał miejsce słowami zanotowanymi w Dziejach Apostolskich 1:4,5:</p>
<blockquote>
<p><em>&ldquo;A spożywając z nimi posiłek, nakazał im: Nie oddalajcie się z Jerozolimy, lecz<span>&nbsp;</span><strong>oczekujcie obietnicy Ojca</strong>, o kt&oacute;rej słyszeliście ode mnie; Jan bowiem chrzcił wodą, ale wy po niewielu dniach<span>&nbsp;</span><strong>będziecie ochrzczeni Duchem Świętym</strong>. &ldquo;</em></p>
</blockquote>
<p>Czy Jezusowi chodziło o chrzest w trzeciej osobie Boga? Nie musimy się tego domyślać. W Łukasza 24:49 (BW) czytamy zapowiedź tego co miało nastąpić:</p>
<blockquote>
<p><em>&bdquo;A oto Ja zsyłam na was<span>&nbsp;</span><strong>obietnicę mojego Ojca</strong>. Wy zaś pozostańcie w mieście, aż zostaniecie<span>&nbsp;</span><strong>przyobleczeni</strong><span>&nbsp;</span><strong>mocą z wysokości</strong>.&rdquo;</em></p>
</blockquote>
<p>Obietnicą tą, nie było uznanie Tr&oacute;jcy czy otrzymanie 1/3 części Boga, ale &bdquo;<em><strong>wylanie</strong></em>&rdquo; Ducha Świętego, w kt&oacute;rym to Duchu chrześcijanie zostali symbolicznie &ldquo;<em>zanurzeni</em>&ldquo;, czy &bdquo;<em>przyobleczeni&rdquo;</em><span>&nbsp;</span>.<em><br /></em></p>
<p>Przeczytajmy fragment o tym, co się stało w dniu pięćdziesiątnicy z Dziej&oacute;w Apostolskich 2:1-4 (Nowe Przymierze).</p>
<blockquote>
<p><em>&bdquo;</em><em>A gdy nadszedł dzień Pięćdziesiątnicy, byli wszyscy razem zgromadzeni w jednym miejscu. Nagle od strony nieba dał się słyszeć szum. Był jak uderzenie potężnego wiatru. Wypełnił cały dom, w kt&oacute;rym się zebrali.<br />W&oacute;wczas zobaczyli jakby języki ognia. Rozdzieliły się one i spoczęły na każdym z nich. Wszyscy zostali<span>&nbsp;</span><strong>napełnieni Duchem Świętym</strong><span>&nbsp;</span>i zaczęli<span>&nbsp;</span><strong>m&oacute;wić innymi językami</strong>, stosownie do tego, jak Duch im to umożliwiał. &rdquo;</em></p>
</blockquote>
<p>Obietnica Pana Jezusa została spełniona. Do oczekujących jednak nie przybyła trzecia osoba Boga (czy też osobowy<span>&nbsp;</span><a href="https://mojabiblia.github.io/a/137.html"><strong>parakletos</strong></a>), ale moc, kt&oacute;rą wszyscy zostali napełnieni.</p>
<p>Czy użycie słowa &ldquo;napełnieni&rdquo; możemy odnieść do Boga, czy raczej do mocy od Boga?</p>
<h3>Spełnienie proroctwa</h3>
<p>Spełniło się zatem dokładnie to co było zapowiedziane jeszcze w ST, a o czym przypomniano w Dziejach Apostolskich 2:17 (BT):</p>
<blockquote>
<p><em>&bdquo;W ostatnich dniach &mdash; m&oacute;wi B&oacute;g &mdash;<span>&nbsp;</span><strong>wyleję</strong><span>&nbsp;</span>Ducha mojego na wszelkie ciało, i będą<span>&nbsp;</span><strong>prorokowali</strong><span>&nbsp;</span>synowie wasi i c&oacute;rki wasze, młodzieńcy wasi<span>&nbsp;</span><strong>widzenia mieć będą</strong>, a starcy &mdash; sny&rdquo;</em></p>
</blockquote>
<p>To, że nie chodziło o trzecią<span>&nbsp;</span><strong>osobę</strong><span>&nbsp;</span>Boga potwierdza wyraźnie cytowany już fragment z Łukasza 24:49. W przekładzie Kowalskiego oddano go tak: &ldquo;<em>Pozostańcie więc w mieście,<span>&nbsp;</span><strong>dop&oacute;ki nie będziecie wyposażeni w moc z wysoka</strong>&rdquo;</em></p>
<p>Obietnicą tą, było &bdquo;<em>wyposażenie&rdquo; (przyobleczenie) obecnych w &ldquo;moc z wysoka</em>&rdquo;.</p>
<p>Co ciekawe, Biblia nie zawsze łączy chrztu wodnego z chrztem Duchem Świętym. Korneliusz oraz jego domownicy otrzymali Ducha Świętego<span>&nbsp;</span><strong>przed chrztem w wodzie</strong>, a nie w jego trakcie czy zaraz po chrzcie! Ich &bdquo;chrzest Duchem Świętym&rdquo; wyprzedził &bdquo;chrzest wodny&rdquo;, o czym czytamy w Dziejach Apostolskich 10:44-48 (BW)</p>
<blockquote>
<p><em>&ldquo;A gdy Piotr jeszcze m&oacute;wił te słowa, zstąpił Duch Święty na wszystkich słuchających tej mowy. I zdumieli się wierni pochodzenia żydowskiego, kt&oacute;rzy z Piotrem przyszli, że i na pogan został wylany dar Ducha Świętego; Słyszeli ich bowiem, jak m&oacute;wili językami i wielbili Boga. Wtedy odezwał się Piotr: Czy może ktoś odm&oacute;wić wody,<span>&nbsp;</span><strong>aby ochrzcić tych, kt&oacute;rzy otrzymali Ducha Świętego jak i my</strong>? I rozkazał ich ochrzcić w imię Jezusa Chrystusa. Wtedy uprosili go, aby pozostał u nich kilka dni&rdquo;</em></p>
</blockquote>
<p>Widzimy więc, że choć sama nazwa &bdquo;chrzest&rdquo; sugerowałaby niekt&oacute;rym czytelnikom Biblii jakoby &bdquo;Chrzest Duchem Świętym&rdquo; był połączony z &bdquo;chrztem wodnym&rdquo; to jednak Korneliusz, najpierw otrzymał chrzest w Duchu, a potem został ochrzczony w wodzie.</p>
<p>Tak więc z Biblii wynika, że &bdquo;chrzest Duchem Świętym&rdquo; jest przyjęciem &bdquo;daru Boga&rdquo;, kt&oacute;ry&nbsp; daje odbiorcom specjalne moce, uzdalnia do wykorzystywania często niewyuczonych umiejętności w wielbieniu Boga oraz pomocy innym ludziom.</p>
<h4>Trudne pytania</h4>
<p>Trynitarze zakładając osobowość i &bdquo;r&oacute;wność&rdquo; Ducha Świętego z Bogiem oraz z Panem Jezusem powinni zadać sobie pytania:</p>
<ul>
<li>Dlaczego Duch Święty nie decyduje sam o sobie, a mogą go poprzez wkładanie rąk przekazywać ludzie?</li>
<li>Czy jedna z os&oacute;b może być udzielana przez Boga Ojca lub Boga Ojca i Syna&nbsp; Bożego (na tym tle podzielili się trynitarze w 1054 roku, zobacz hasło &bdquo;schizma wschodnia&rdquo;) ?</li>
<li>Dlaczego Duch Święty nazwany jest &bdquo;darem Boga&rdquo; lub &ldquo;mocą z wysokości&rdquo; i jest udzielany między innymi poprzez&nbsp; &bdquo;wkładanie rąk&rdquo;?</li>
<li>Czy B&oacute;g Ojciec lub Pan Jezus są &bdquo;udzielani poprzez władanie rąk&rdquo;? Czy w Biblii przeczytasz o &bdquo;chrzcie Panem Jezusem lub Bogiem Ojcem&rdquo; &ndash; podobnie jak czytamy o &bdquo;chrzcie Duchem Świętym&rdquo;?</li>
</ul>
<p>Szczere odpowiedzi na te pytania sprawią, że sam dostrzeżesz na ile definicja trynitaryzmu jest sprzeczna z Pismem Świętym.</p>
<p>Naszym zdaniem udzielanie Ducha Świętego jako &bdquo;Daru Bożego&rdquo; poprzez &bdquo;wkładanie rąk apostolskich&rdquo; &ndash; przeczy nauce o Tr&oacute;jcy Świętej!</p>
<div>
<h3>Pokrewne tematy</h3>
<ul>
<li class="bawmrp_manual"><a href="https://mojabiblia.github.io/a/137.html" style="text-decoration:none">Pocieszyciel &ldquo;Parakleta&rdquo; z Jana 16:26</a></li>
<li class="bawmrp_manual"><a href="https://mojabiblia.github.io/a/119.html" style="text-decoration:none">R&oacute;żny Duch Święty w Starym i Nowym Testamencie? &ndash; Joela&hellip;</a></li>
<li class="bawmrp_manual"><a href="https://mojabiblia.github.io/a/95.html" style="text-decoration:none">Kto &bdquo;dysponuje&rdquo; Duchem Świętym? &ndash; Dzieje Apostolskie 2:33</a></li>
</ul>
</div>
</div>

</br></br>
<a href="https://mojabiblia.github.io/a" style="text-decoration:none;text-align: left;"> ↞ Spis treści </a>&nbsp;&nbsp;&nbsp;<a href="https://mojabiblia.github.io/a/144.html" style="text-decoration:none;"> Następny artykuł ↠ </a></br>

</br>
<hr />
<p><em>kopia strony: <a href="https://blog.antytrynitarianie.pl/wkladanie-rak" style="text-decoration: none;">https://blog.antytrynitarianie.pl/wkladanie-rak</a> Wszelkie prawa autorskie należą się autorowi tej strony</em></p>
<hr />

<p style="text-align:right;margin:1px;margin-right:5px">
<!-- hitwebcounter Code START -->
<a href="https://www.hitwebcounter.com" target="_blank">
<img src="https://hitwebcounter.com/counter/counter.php?page=7879349&style=0007&nbdigits=7&type=page&initCount=0" title="Free Counter" Alt="web counter"   border="0" /></a> 
</p>
<p style="text-align:right;font-size:8pt;margin:1px;">834ee5aa4a</p>
</div>
</body>
